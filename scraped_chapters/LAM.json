{"1": [{"title": "A puszta és megalázott Jeruzsálem kesereg, és segítségért esedezik"}, {"num": "1", "text_hu": "Jaj! De árván ül a nagy népű város! Olyanná lőn, mint az özvegyasszony! Nagy volt a nemzetek között, a tartományok közt fejedelemasszony: robotossá lőn!", "ref": ["2Kir 21,13-15"]}, {"num": "2", "text_hu": "Sírván sír éjjelente, s könny borítja az orcáját. Senki sincs, ki vigasztalná, azok közül, kik szerették. Mind megcsalták barátai, ellenségeivé lőnek.", "ref": ["Jer 13,17", "Jer 14,17"]}, {"num": "3", "text_hu": "Számkivetésbe méne Júda a nyomorúság és a szolgálat sokasága miatt. Ott ül ő a pogányok közt, nem talál nyugodalmat. Valamennyi üldözője utolérte a szorultságában."}, {"num": "4", "text_hu": "Sionnak útjai gyászolnak, nincsen, aki ünnepnapra járjon. Kapuja mind elpusztult. Papjai sóhajtoznak, szüzei nyögnek, csak keserűsége van néki."}, {"num": "5", "text_hu": "Elnyomói főkké lettek, ellenségei boldogok. Bizony az Úr verte meg őt az ő sok bűne miatt. Gyermekei rabságra mentek az elnyomó előtt."}, {"num": "6", "text_hu": "És elhagyta Sion leányát minden ő ékessége. Fejedelmei olyanok lettek, mint a szarvasok, amelyek nem találnak eledelt, és erőtelenül futnak az üldöző előtt."}, {"num": "7", "text_hu": "Emlékezik Jeruzsálem az ő nyomorúságának és eltiportatásának napjain minden ő gyönyörűségéről, amelyek voltak eleitől fogva. Mert az ő népe ellenség kezébe esett, és nem volt segítsége. Látták őt az ellenségek, nevettek megsemmisülésén."}, {"num": "8", "text_hu": "Vétkezvén vétkezett Jeruzsálem, azért lett csúfsággá, minden tisztelője megvetette, mert látták az ő mezítelenségét, ő maga pedig sóhajtoz és elfordul."}, {"num": "9", "text_hu": "Szennye a ruhája szélén, nem gondolt a jövőjére. Csudálatosan alásüllyedt, nincs vigasztalója. Lásd meg, Uram, az én nyomorúságomat, mert ellenség vett erőt rajtam!"}, {"num": "10", "text_hu": "Szorongató nyújtja kezét minden kincse után, sőt látta, hogy pogányok mentek be az ő szent helyébe, akikről azt parancsoltad, hogy be ne menjenek a te községedbe.", "ref": ["5Móz 23,3"]}, {"num": "11", "text_hu": "Egész népe sóhajtoz, futkosnak a kenyér után, odaadják drágaságaikat az ételért, hogy megéledjenek. Lásd meg, Uram, és tekintsd meg, mily utálatossá lettem!"}, {"num": "12", "text_hu": "Mindnyájatokat kérlek, ti, járókelők, tekintsétek meg és lássátok meg: Ha van-é oly bánat, mint az én bánatom, amely engem ért, amellyel engem sújtott az Úr az ő búsult haragjának napján?"}, {"num": "13", "text_hu": "A magasságból tüzet bocsátott csontjaimba, és az hatalmaskodik bennük, hálót vetett lábaimnak, hátra vetett, pusztává tett engem, egész napon beteg vagyok."}, {"num": "14", "text_hu": "Saját kezével rótta össze az én vétkeim igáját, ráfonódtak nyakamra. Megrendítette erőmet. Odaadott engem az Úr azok kezébe, akik előtt meg nem állhatok."}, {"num": "15", "text_hu": "Rakásra hányta az Úr minden vitézemet énbennem. Gyűlést hívott össze ellenem, hogy összetörje ifjaimat. Sajtóba taposta az Úr Júda szűz leányát."}, {"num": "16", "text_hu": "Ezekért sírok én, szememből, szememből víz folyik alá, mert messze távozott tőlem a vigasztaló, aki megélesszen engem. Fiaim elvesztek, mert győzött az ellenség."}, {"num": "17", "text_hu": "Terjesztgeti kezeit Sion: nincs vigasztalója. Szorongatókat rendelt az Úr Jákób ellen körös-körül. Jeruzsálem csúfsággá lett közöttük."}, {"num": "18", "text_hu": "Igaz ő, az Úr, mert az ő szava ellen rugódoztam. Halljátok meg kérlek, mind, ti, népek, és lássátok meg az én bánatomat: szüzeim és ifjaim fogságba menének!"}, {"num": "19", "text_hu": "Kiáltottam azoknak, akik szerettek engem, de ők megcsaltak engem. Papjaim és véneim a városban múltak ki, amikor étel után futkostak, hogy megéledjenek."}, {"num": "20", "text_hu": "Lásd meg, Uram, hogy szorongattatom, belső részeim megháborodtak. Elfordult bennem az én szívem, mert bizony pártot ütöttem. Kint fegyver pusztít, benn minden olyan, mint a halál."}, {"num": "21", "text_hu": "Hallották, hogy sóhajtozom, és nincs vigasztalóm. Minden ellenségem hallotta veszedelmemet, örültek, hogy te ezt cselekedted. Hozd el a napot, amelyet hirdettél, hogy olyanok legyenek, mint én!", "ref": ["Jer 51,24.25"]}, {"num": "22", "text_hu": "Jusson elődbe minden gonoszságuk, és úgy bánj velük, amiképpen énvelem bántál az én minden bűnömért, mert sok az én sóhajtozásom, és beteg a szívem."}], "2": [{"title": "Gyászének Júda és Jeruzsálem pusztulása felett"}, {"num": "1", "text_hu": "Jaj, de sűrű felhőt borított haragjában az Úr Sionnak leányára! Az égből a földre veté Izráel ékességét, és nem emlékezett meg lábainak zsámolyáról az ő haragja napján."}, {"num": "2", "text_hu": "Elnyelte az Úr, nem kímélte Jákóbnak minden hajlékát, letörte haragjában Júda leányának erősségeit, a földre terítette. Megfertőzteté az országot és fejedelmeit."}, {"num": "3", "text_hu": "Felgerjedt haragjában letördelé Izráelnek minden szarvát. Hátravoná jobb kezét az ellenség elől, Jákób ellen pedig mint lángoló tűz emésztett körös-körül."}, {"num": "4", "text_hu": "Feszítette kézívét, mint valami ellenség, kinyújtá jobb kezét, mint támadó, és megölt mindent, ami a szemnek kívánatos. Sion leányának sátorában, mint a tüzet, önté ki búsulását."}, {"num": "5", "text_hu": "Olyan volt az Úr, mint valami ellenség: elnyelte Izráelt, elnyelte minden palotáját, elrontá erősségeit, és megsokasította Júda leányának a búját, baját."}, {"num": "6", "text_hu": "És eltapodta sátorát, mint valami kertet, lerombolta gyülekezése helyét. Elfeledtete az Úr a Sionon ünnepet és szombatot, és megutált haragja hevében királyt és papot.", "ref": ["Zsolt 80,13", "JSir 5,5"]}, {"num": "7", "text_hu": "Megvetette az Úr az ő oltárát, megutálta szent helyét. Ellenség kezébe adá palotáinak kőfalait. Zajt ütöttek az Úr házában, mint ünnepnapon."}, {"num": "8", "text_hu": "Gondolá az Úr, hogy lerontja Sion leányának kőfalát, kiterjeszté a mérőkötelet. Nem vonta vissza kezét a pusztítástól, és siralomra jutott a bástya és a kőfal, együtt búslakodnak.", "ref": ["2Kir 21,13.14"]}, {"num": "9", "text_hu": "Kapui besüllyedtek a földbe, elveszté és összetöré annak zárait. Királya és fejedelmei a pogányok közt vannak. Nincsen törvény, sőt prófétái sem nyernek kijelentést az Úrtól."}, {"num": "10", "text_hu": "A földön ülnek, elnémultak Sion leányának vénei, port szórtak a fejükre. Zsákba öltöztek, földre csüggesztették fejüket Jeruzsálemnek szüzei."}, {"num": "11", "text_hu": "Elsenyvedtek szemeim a könnyhullatástól, belső részeim háborognak, májam a földre omlik az én népem leányának romlása miatt, mikor elalélt a kis gyermek és a csecsszopó a város utcáin."}, {"num": "12", "text_hu": "Azt mondták anyjuknak: Hol a kenyér meg a bor? Mikor elaléltak, mint a sebesültek a város utcáin, mikor kilehelték lelküket anyjuknak kebelén."}, {"num": "13", "text_hu": "Mivel bizonyítsak melletted, mihez hasonlítsalak, Jeruzsálem leánya, mivel mérjelek össze téged, hogy megvigasztaljalak, Sionnak szűz leánya?! Bizony nagy a te romlásod, mint a tenger. Kicsoda gyógyít meg téged?!"}, {"num": "14", "text_hu": "A te prófétáid hazugságot és bolondságot hirdettek néked, és nem fedték fel a te álnokságodat, hogy elfordították volna fogságodat, hanem láttak tenéked hazug és megtévelyítő prófétálásokat.", "ref": ["Jer 2,8", "Jer 5,31", "Jer 14,14", "Jer 23,16"]}, {"num": "15", "text_hu": "Összecsapják feletted kezüket minden járókelők. Süvöltenek, és csóválják fejüket Jeruzsálem leánya felett: Ez-é az a város, amelyről azt mondták: tökéletes szépség, az egész földnek öröme?"}, {"num": "16", "text_hu": "Feltátották ellened szájukat minden ellenségeid. Süvöltenek, és csikorgatják fogukat, mondván: Nyeljük el őt! Bizony ez a nap az, amelyet vártunk, megértük, látjuk!"}, {"num": "17", "text_hu": "Megcselekedte az Úr, amiket gondolt, beváltotta szavát, amelyet szólt eleitől fogva: rombolt és nem kímélt, és megvidámította rajtad az ellenséget, felemelte szarvát a te szorongatóidnak.", "ref": ["3Móz 26,17", "5Móz 28,15"]}, {"num": "18", "text_hu": "Kiáltott az ő szívük az Úrhoz: Oh, Sion leányának kőfala! Folyjon alá könnyed, mint a patak, éjjel és nappal, ne szakadjon félbe, síró szemed meg se pihenjen!"}, {"num": "19", "text_hu": "Kelj fel, riadj éjjel, az őrjárások kezdetén! Öntsd ki, mint a vizet, a te szívedet az Úr színe előtt! Emeld fel hozzá kezeidet a te kisdedeidnek életéért, akik elaléltak az éhség miatt minden utcának szegletén!"}, {"num": "20", "text_hu": "Lásd meg, Uram, és tekintsd meg, kivel cselekedtél így! Avagy megegyék-é az asszonyok az ő méhüknek gyümölcsét, dédelgetett kisdedeiket? Avagy megölettessék-é az Úrnak szent helyén pap és próféta?", "ref": ["5Móz 28,15.53"]}, {"num": "21", "text_hu": "Az utcákon a földön fekszik gyermek és vén, szüzeim és ifjaim fegyver miatt hullottak el, öldököltél haragod napján, mészároltál, nem kíméltél."}, {"num": "22", "text_hu": "Egybehívtad, mint valami ünnepnapra, az én rettegtetőimet mindenfelől, és nem volt az Úr haragjának napján, aki elmenekült és megszabadult volna. Akiket dédelgettem és felneveltem, ellenségem emésztette meg őket."}], "3": [{"title": "Jeremiás kesergése és vigasztalása"}, {"num": "1", "text_hu": "Én vagyok az az ember, aki nyomorúságot látott az ő haragjának vesszeje miatt."}, {"num": "2", "text_hu": "Engem vezérlett és járatott sötétségben és nem világosságban."}, {"num": "3", "text_hu": "Bizony ellenem fordult, ellenem fordítja kezét mindennap."}, {"num": "4", "text_hu": "Megfonnyasztotta testemet és bőrömet, összeroncsolta csontjaimat."}, {"num": "5", "text_hu": "Erősséget épített ellenem, és körülvett méreggel és fáradsággal."}, {"num": "6", "text_hu": "Sötét helyekre ültetett engem, mint az örökre meghaltakat."}, {"num": "7", "text_hu": "Körülkerített, hogy ki ne mehessek, nehézzé tette láncomat."}, {"num": "8", "text_hu": "Sőt ha kiáltok, és segítségül hívom is, nem hallja meg imádságomat.", "ref": ["Zsolt 22,3", "Zsolt 69,4"]}, {"num": "9", "text_hu": "Elkerítette az én útjaimat terméskővel, ösvényeimet elforgatta."}, {"num": "10", "text_hu": "Ólálkodó medve ő nékem, és lesben álló oroszlán."}, {"num": "11", "text_hu": "Útjaimat elterelte, és darabokra vagdalt, és elpusztított engem."}, {"num": "12", "text_hu": "Kifeszítette kézívét, és a nyíl elé célul állított engem."}, {"num": "13", "text_hu": "Veséimbe bocsátotta tegzének fiait."}, {"num": "14", "text_hu": "Egész népemnek csúfjává lettem, és gúnydalukká napestig."}, {"num": "15", "text_hu": "Eltöltött engem keserűséggel, megrészegített engem ürömmel."}, {"num": "16", "text_hu": "És kovakővel tördelte ki fogaimat, porba tiprott engem."}, {"num": "17", "text_hu": "És kizártad lelkem a békességből, elfeledkeztem a jóról."}, {"num": "18", "text_hu": "És mondám: Elveszett az én erőm és az én reménységem az Úrban."}, {"num": "19", "text_hu": "Emlékezzél meg az én nyomorúságomról és eltapodtatásomról, az ürömről és a méregről!"}, {"num": "20", "text_hu": "Vissza-visszaemlékezik és megalázódik bennem az én lelkem."}, {"num": "21", "text_hu": "Ezt veszem szívemre, azért bízom."}, {"num": "22", "text_hu": "Az Úr kegyelmessége az, hogy még nincsen végünk, mivel nem fogyatkozik el az ő irgalmassága!"}, {"num": "23", "text_hu": "Minden reggel meg-megújul, nagy a te hűséged!"}, {"num": "24", "text_hu": "Az Úr az én örökségem, mondja az én lelkem, azért benne bízom.", "ref": ["Zsolt 16,5"]}, {"num": "25", "text_hu": "Jó az Úr azoknak, akik várják őt, a léleknek, amely keresi őt."}, {"num": "26", "text_hu": "Jó várni és megadással lenni az Úr szabadításáig."}, {"num": "27", "text_hu": "Jó a férfiúnak, ha igát visel ifjúságában."}, {"num": "28", "text_hu": "Egyedül ül és hallgat, mert felvette magára."}, {"num": "29", "text_hu": "Porba teszi száját, mondván: Talán van még reménység?"}, {"num": "30", "text_hu": "Orcáját tartja az őt verőnek, megelégszik gyalázattal."}, {"num": "31", "text_hu": "Mert nem zár ki örökre az Úr."}, {"num": "32", "text_hu": "Sőt, ha megszomorít, meg is vigasztal az ő kegyelmességének gazdagsága szerint.", "ref": ["Ésa 54,8"]}, {"num": "33", "text_hu": "Mert nem szíve szerint veri és szomorítja meg az embernek fiát."}, {"num": "34", "text_hu": "Hogy lábai alá tiporja valaki a föld minden foglyát,"}, {"num": "35", "text_hu": "hogy elfordíttassék az ember ítélete a Magasságosnak színe előtt,"}, {"num": "36", "text_hu": "hogy elnyomassék az ember az ő peres dolgában: ezt az Úr nem nézi el."}, {"num": "37", "text_hu": "Kicsoda az, aki szól és meglesz, ha nem parancsolja az Úr?", "ref": ["Ésa 45,7"]}, {"num": "38", "text_hu": "A Magasságosnak szájából nem jő ki a gonosz és a jó."}, {"num": "39", "text_hu": "Mit zúgolódik az élő ember? Ki-ki a maga bűneiért bűnhődik."}, {"num": "40", "text_hu": "Tudakozzuk a mi útjainkat és vizsgáljuk meg, és térjünk az Úrhoz!"}, {"num": "41", "text_hu": "Emeljük fel szíveinket kezeinkkel egyetemben Istenhez az égben!"}, {"num": "42", "text_hu": "Mi voltunk gonoszok és pártütők, azért nem bocsátottál meg.", "ref": ["Zsolt 106,6", "Dán 9,5"]}, {"num": "43", "text_hu": "Felöltötted a haragot, és üldöztél minket, öldököltél, nem kíméltél."}, {"num": "44", "text_hu": "Felöltötted a felhőt, hogy hozzád ne jusson az imádság."}, {"num": "45", "text_hu": "Sepredékké és utálattá tettél minket a népek között."}, {"num": "46", "text_hu": "Feltátotta száját ellenünk minden ellenségünk."}, {"num": "47", "text_hu": "Rettegés és tőr van mirajtunk, pusztulás és romlás."}, {"num": "48", "text_hu": "Vízpatakok folynak alá az én szememből népem leányának romlása miatt.", "ref": ["Jer 9,1", "Jer 13,17"]}, {"num": "49", "text_hu": "Szemem csörgedez, és nem szűnik meg, nincs pihenése,"}, {"num": "50", "text_hu": "míg ránk nem tekint és meg nem lát az Úr az égből."}, {"num": "51", "text_hu": "Szemem bánatba ejté lelkemet városomnak minden leányáért."}, {"num": "52", "text_hu": "Vadászva vadásztak reám, mint valami madárra, ellenségeim ok nélkül."}, {"num": "53", "text_hu": "Veremben fojtották meg életemet, és követ hánytak rám."}, {"num": "54", "text_hu": "Felüláradtak a vizek az én fejem felett. Mondám: Kivágattam!"}, {"num": "55", "text_hu": "Segítségül hívtam a te nevedet, oh, Uram, a legalsó veremből."}, {"num": "56", "text_hu": "Hallottad az én szómat, ne rejtsd el füledet sóhajtásom és kiáltásom elől!"}, {"num": "57", "text_hu": "Közelegj hozzám, mikor segítségül hívlak téged, mondd: Ne félj!"}, {"num": "58", "text_hu": "Pereld meg, Uram, lelkemnek perét, váltsd meg életemet!"}, {"num": "59", "text_hu": "Láttad, oh, Uram, az én bántalmaztatásomat, ítéld meg ügyemet!"}, {"num": "60", "text_hu": "Láttad minden bosszúállásukat, minden ellenem való gondolatukat."}, {"num": "61", "text_hu": "Hallottad, Uram, az ő szidalmazásukat, minden ellenem való gondolatukat."}, {"num": "62", "text_hu": "Az ellenem támadóknak ajkait, és ellenem való mindennapi szándékukat."}, {"num": "63", "text_hu": "Tekintsd meg leülésüket és felkelésüket! Én vagyok az ő gúnydaluk."}, {"num": "64", "text_hu": "Fizess meg nékik, Uram, az ő kezeiknek munkája szerint!"}, {"num": "65", "text_hu": "Adj nékik szívbeli konokságot átkodul reájuk!"}, {"num": "66", "text_hu": "Üldözd haragodban, és veszesd el őket az Úr ege alól!"}], "4": [{"title": "Júda nyomorúsága és gyalázata"}, {"num": "1", "text_hu": "Jaj, de meghomályosodott az arany, elváltozott a szép színarany, kiszórattak a szent hely kövei minden utca szegletére."}, {"num": "2", "text_hu": "Sionnak drága fiait, akik becsesebbek valának, mint a színarany, cserépedénynek tekintették, a fazekas munkájának."}, {"num": "3", "text_hu": "Még a sárkányok is odanyújtják emlőiket, szoptatják fiaikat. Az én népem leánya pedig kegyetlen, mint a struccmadarak a pusztában."}, {"num": "4", "text_hu": "A csecsemő nyelve az ínyéhez tapadt a szomjúság miatt. A kisdedek kenyeret kértek, és nem volt, aki nyújtott volna nékik."}, {"num": "5", "text_hu": "Kik pompás ételeket evének, elpusztulának az utcákon. Akik bíborban neveltetének, a szemétdombot ölelgetik."}, {"num": "6", "text_hu": "Bizony nagyobb az én népem leányának bűnhődése Sodoma bűnhődésénél, amely elsüllyedt egy pillanat alatt, noha kézzel sem ütöttek felé.", "ref": ["1Móz 18,20", "1Móz 19,24-25"]}, {"num": "7", "text_hu": "Az ő názireusai tisztábbak valának a hónál, fehérebbek a tejnél, testük pirosabb vala, mint a korall, termetük, mint a zafír."}, {"num": "8", "text_hu": "De most feketébb az ő ábrázatuk a koromnál, nem ismerik meg őket az utcákon. Bőrük csontjaikhoz ragadt, elszáradt, mint a fa."}, {"num": "9", "text_hu": "Jobban jártak, akik fegyverrel ölettek meg, mint akik éhen vesztek el, mert azok átveretve múltak ki, ezek pedig a mező termésének hiánya miatt."}, {"num": "10", "text_hu": "Irgalmas anyák kezei megfőzték gyermekeiket, hogy azok eledeleik legyenek az én népem leányának romlásakor.", "ref": ["5Móz 28,57"]}, {"num": "11", "text_hu": "Megteljesíté az Úr az ő búsulását, kiöntötte az ő felgerjedt haragját, és tüzet gyújtott a Sionban, és megemésztette annak fundamentumait."}, {"num": "12", "text_hu": "Nem hitték a föld királyai, sem a föld kerekségének lakosai, hogy szorongató és ellenség vonuljon be Jeruzsálemnek kapuin."}, {"num": "13", "text_hu": "Az ő prófétáinak bűne, az ő papjainak vétke miatt van ez, akik az igazaknak vérét ontották abban."}, {"num": "14", "text_hu": "Tántorogtak, mint vakok az utcákon, vérrel bemocskolva, annyira, hogy ruháikat sem érinthették."}, {"num": "15", "text_hu": "Távozzatok! Tisztátalan! Kiáltották azoknak. Távozzatok, távozzatok, ne illessetek! Bizony elfutottak, bujdostak is. A pogányok közt ezt mondták: Nem lakhatnak itt sokáig!"}, {"num": "16", "text_hu": "Az Úr haragja oszlatta el őket, többé nem tekint reájuk, mivelhogy a papok orcáját nem tisztelték, a véneken nem könyörültek."}, {"num": "17", "text_hu": "Még mikor megvoltunk, elepedve néztek szemeink a hiábavaló segedelem után, esengve várakoztunk olyan népre, amely nem szabadított meg."}, {"num": "18", "text_hu": "Vadásztak lépéseinkre úgy, hogy nem járhattunk a mi utcáinkon. Elközelgetett a mi végünk, beteltek a mi napjaink, bizony eljött a mi végünk!"}, {"num": "19", "text_hu": "Gyorsabbak valának a mi üldözőink az égnek saskeselyűinél. A hegyeken kergettek minket, a pusztában ólálkodtak utánunk."}, {"num": "20", "text_hu": "Orrunk lehelete, az Úr felkentje megfogattaték az ő vermeikben, akiről azt mondottuk: Az ő árnyékában élünk a pogányok között.", "ref": ["Jer 52,8-11"]}, {"num": "21", "text_hu": "Örülj és vigadozz, Edom leánya, aki Uz földjén lakozol, mert még terád is rád kerül a pohár, megrészegedel és meztelenkedel."}, {"num": "22", "text_hu": "Eltörültetik a te álnokságod, oh, Sion leánya, nem fog téged száműzni többé. Meglátogatja a te álnokságodat, Edom leánya, fölfedi a te bűneidet.", "ref": ["Ésa 40,2", "Jer 29,10"]}], "5": [{"title": "Az elnyomott nép imája kegyelemért és segítségért"}, {"num": "1", "text_hu": "Emlékezzél meg, Uram, mi esett meg rajtunk! Tekintsd meg és lásd meg gyalázatunkat!"}, {"num": "2", "text_hu": "A mi örökségünk idegenekre szállt, házaink a jövevényekéi."}, {"num": "3", "text_hu": "Apátlan árvák lettünk, anyáink, mint az özvegyek."}, {"num": "4", "text_hu": "Vizünket pénzért isszuk, tűzifánkat áron kapjuk."}, {"num": "5", "text_hu": "Nyakunknál fogva hajtatunk, elfáradtunk, nincsen nyugtunk."}, {"num": "6", "text_hu": "Egyiptomnak adtunk kezet, az asszíroknak, hogy jóllakjunk kenyérrel."}, {"num": "7", "text_hu": "Apáink vétkeztek, nincsenek, mi hordozzuk vétkeiket."}, {"num": "8", "text_hu": "Szolgák uralkodnak rajtunk, nincs, aki megszabadítson kezükből."}, {"num": "9", "text_hu": "Életünk veszélyeztetésével szerezzük kenyerünket a pusztában levő fegyver miatt."}, {"num": "10", "text_hu": "Bőrünk, mint a kemence, megfeketedett az éhség lázától."}, {"num": "11", "text_hu": "Az asszonyokat meggyalázták Sionban, a szüzeket Júda városaiban."}, {"num": "12", "text_hu": "A fejedelmeket kezükkel akasztották fel, a vének orcáit nem becsülik."}, {"num": "13", "text_hu": "Az ifjak a kézi malmot hordozzák, és a gyermekek a fahordásban botlanak el."}, {"num": "14", "text_hu": "A vének eltűntek a kapuból, megszűntek az ifjak énekelni."}, {"num": "15", "text_hu": "Odavan a mi szívünk öröme, gyászra fordult a mi körtáncunk."}, {"num": "16", "text_hu": "Elesett a mi fejünknek koronája. Jaj most nékünk, mert vétkeztünk!"}, {"num": "17", "text_hu": "Ezért lett beteg a mi szívünk, ezekért homályosodtak meg a mi szemeink,"}, {"num": "18", "text_hu": "a Sion hegyéért, hogy elpusztult, rókák futkosnak azon."}, {"num": "19", "text_hu": "Te, Uram, örökké megmaradsz, a te királyi széked nemzedékről nemzedékre!", "ref": ["Zsolt 10,16", "Jer 10,10"]}, {"num": "20", "text_hu": "Miért feledkezel el örökre mirólunk? Miért hagysz el minket hosszú időre?"}, {"num": "21", "text_hu": "Téríts vissza, Uram, magadhoz, és visszatérünk. Újítsd meg a mi napjainkat, mint régen!", "ref": ["Jer 31,18"]}, {"num": "22", "text_hu": "Mert bizony-bizony megvetettél minket, megharagudtál ránk felettébb!"}]}