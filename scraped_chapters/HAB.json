{"1": [{"title": "Júda bűnei"}, {"num": "1", "text_hu": "A teher, amelyet Habakuk próféta látott."}, {"num": "2", "text_hu": "Meddig kiáltok még oh, Uram, és nem hallgatsz meg! Kiáltozom hozzád az erőszak miatt, és nem szabadítasz meg!", "ref": ["Zsolt 13,2"]}, {"num": "3", "text_hu": "Miért láttatsz velem hamisságot, és szemléltetsz nyomorgatást? Pusztítás és erőszak van előttem, per keletkezik, és versengés támad!"}, {"num": "4", "text_hu": "Azért inog a törvény, és nem érvényesül az igaz ítélet, mert gonosz hálózza be az igazat, azért származik hamis ítélet.", "ref": ["Jób 21,7", "Jer 12,1"]}, {"num": "Subtitle", "text_hu": "Büntetés a káldeusok által"}, {"num": "5", "text_hu": "Nézzetek szét a népek között, vizsgálódjatok és csodálkozással csodálkozzatok, mert oly dolgot cselekszem a ti napjaitokban, mit el sem hinnétek, ha beszélnék!"}, {"num": "6", "text_hu": "Mert ímé, feltámasztom a káldeusokat, a kegyetlen és vakmerő nemzetet, amely eljárja a földet széltében, hogy hajlékokat foglaljon el, amelyek nem az övéi."}, {"num": "7", "text_hu": "Rettenetes és iszonyatos ez, maga szerzi törvényét és hatalmát."}, {"num": "8", "text_hu": "És lovai serényebbek a párducoknál, és gyorsabbak az estveli farkasoknál, és előtörtetnek az ő lovasai, és az ő lovasai messziről jőnek, repülnek, mint a zsákmányra siető keselyű.", "ref": ["Jer 5,6"]}, {"num": "9", "text_hu": "Mindnyája ragadományért jön, arcuk előre néz, és annyi foglyot gyűjt, mint a föveny."}, {"num": "10", "text_hu": "Kacag ez a királyokon, és a fejedelmek néki nevetség, minden erősséget csak nevet, töltést emel, és megostromolja azt."}, {"num": "11", "text_hu": "Majd tovaszáll viharként, és elvonul, és bűnbe esik, ő, kinek istene az ő hatalma."}, {"num": "Subtitle", "text_hu": "A próféta imája és panasza"}, {"num": "12", "text_hu": "Avagy nem te vagy-é, Uram, öröktől fogva az én Istenem, Szentem? Nem veszünk el! Ítéletre rendelted őt, oh, Uram, fenyítőül választottad őt, én erősségem!"}, {"num": "13", "text_hu": "Tisztábbak szemeid, hogysem nézhetnéd a gonoszt, és a nyomorgatást nem szemlélheted. Miért szemléled hát a hitszegőket? És hallgatsz, mikor a gonosz elnyeli a nálánál igazabbat?!", "ref": ["Jób 34,12"]}, {"num": "14", "text_hu": "Olyanokká teszed az embert, mint a tenger halai, és mint a csúszómászó állatok, amelyeknek nincsen vezérük?"}, {"num": "15", "text_hu": "Mindnyáját kivonsza horoggal, gyalomjába* keríti, és hálójába takarítja be őket, ezért örül és vigad."}, {"num": "16", "text_hu": "Ezért áldozik gyalomjának, és füstöl az ő hálójának, mert ezekkel kövér az ő része, és zsíros az ő eledele."}, {"num": "17", "text_hu": "Vajon azért ürítheti-é gyalmát, és szüntelen ölheti-é a nemzeteket kímélet nélkül?!"}], "2": [{"title": "Vigasztalás a hit számára"}, {"num": "1", "text_hu": "Őrhelyemre állok, és megállok a bástyán, és vigyázok, hogy lássam, mit szól hozzám, és mit feleljek én panaszom dolgában."}, {"num": "2", "text_hu": "És felele nékem az Úr, és mondá: Írd fel e látomást, és vésd táblákra, hogy könnyen olvasható legyen!"}, {"num": "3", "text_hu": "Mert e látomás bizonyos időre szól, de vége felé siet, és meg nem csal. Ha késik is, bízzál benne, mert eljön, el fog jőni, nem marad el!"}, {"num": "4", "text_hu": "Ímé, felfuvalkodott, nem igaz őbenne az ő lelke. Az igaz pedig az ő hite által él.", "ref": ["Róm 1,17"]}, {"num": "Subtitle", "text_hu": "Jövendölés a kevélyek pusztulásáról. A káldeusok bűnei"}, {"num": "5", "text_hu": "És bizony, a bor is megcsal. Felgerjed a férfiú és nincsen nyugalma. Ő, aki tátja száját, mint a Seol, és olyan ő, mint a halál, telhetetlen, és magához ragad minden népet, és magához csatol minden nemzetet.", "ref": ["Péld 20,1"]}, {"num": "6", "text_hu": "Avagy nem költenek-é ezek mindnyájan példabeszédet róla, és találós mesét reá, mondván: Jaj annak, aki rakásra gyűjti, ami nem övé! De meddig? És aki adóssággal terheli magát!", "ref": ["Zsolt 44,15"]}, {"num": "7", "text_hu": "Avagy nem támadnak-é hirtelen, akik téged mardossanak, és nem serkennek-é fel, akik háborgassanak téged? És zsákmányul esel nékik."}, {"num": "8", "text_hu": "Mivelhogy kifosztogattál sok nemzetet, kifosztanak téged mind a többi népek az emberek véréért, és az országok, városok és minden bennük lakozók ellen való erőszaktételért."}, {"num": "9", "text_hu": "Jaj annak, aki bűnös szerzeményt szerez házának, hogy magasra rakhassa fészkét, hogy megszabadulhasson a gonosz hatalma elől."}, {"num": "10", "text_hu": "Házadnak gyalázatára tervezted a sok nép kiirtását, és bűnössé tetted lelkedet."}, {"num": "11", "text_hu": "Mert a kő is ellened kiált a falból, és a gerenda a fa-alkotmányból visszhangoz néki."}, {"num": "12", "text_hu": "Jaj annak, aki várost épít vérengzéssel, és aki várat emel álnoksággal."}, {"num": "13", "text_hu": "Avagy ímé, nem a Seregek Urától van-é ez, hogy a népek tűznek építenek, és a nemzetek a hiábavalóságnak fáradoznak?"}, {"num": "14", "text_hu": "Mert az Úr dicsőségének ismeretével betelik a föld, amiképpen a folyamok megtöltik a tengert."}, {"num": "15", "text_hu": "Jaj annak, aki megitatja felebarátját, epédet keverve belé, hogy megrészegítsed őt, hogy láthassad az ő szemérmüket!"}, {"num": "16", "text_hu": "Gyalázattal telsz meg dicsőség helyett. Igyál te is, és láttassék szemérmed! Reád fordul az Úr jobbjának pohara, és gyalázat borítja el dicsőségedet.", "ref": ["Jer 25,27.28"]}, {"num": "17", "text_hu": "Bizony a libanoni erőszakoskodás gyászba borít téged, és a vadak pusztítása, amely rettegteté őket, az emberek véréért, és az országon, a városon és annak minden lakosán űzött erőszakosságért.", "ref": ["Ésa 33,1"]}, {"num": "18", "text_hu": "Mit használ a faragott kép, hogy a faragója kifaragta azt? Vagy az öntött kép és amely hazugságot tanít, hogy a képnek faragója bízik abban, csinálván néma bálványokat?"}, {"num": "19", "text_hu": "Jaj annak, aki fának mondja: Serkenj fel! Néma kőnek: Ébredj fel! Taníthat-é ez? Ímé, borítva van arannyal és ezüsttel, lélek pedig nincs benne semmi!"}, {"num": "20", "text_hu": "Ellenkezőleg az Úr az ő szent templomában. Hallgasson előtte az egész föld!", "ref": ["Zsolt 11,4"]}], "3": [{"title": "A próféta öröm- és bizalomteljes imája"}, {"num": "1", "text_hu": "Habakuk próféta könyörgése a sigjónóth szerint."}, {"num": "2", "text_hu": "Uram, hallám, amit hirdettél, és megrettenék, Uram! Évek közepette keltsd életre a te munkádat, évek közepette jelentsd meg azt! Haragban emlékezzél meg kegyelmességről!"}, {"num": "3", "text_hu": "Isten a Témán felől jön és a Szent a Párán hegyéről. Szela. Dicsősége elborítja az egeket, és dicséretével megtelik a föld.", "ref": ["5Móz 33,2"]}, {"num": "4", "text_hu": "Ragyogása, mint a napé, sugarak támadnak mellőle, és ott van az ő hatalmának rejteke."}, {"num": "5", "text_hu": "Előtte döghalál jár, és nyomaiban forró láz támad."}, {"num": "6", "text_hu": "Megáll és méregeti a földet, pillant és megrendíti a népeket, az örökkévaló hegyek szétporlanak, elsüllyednek az örökkévaló halmok. Az ő ösvényei örökkévalók!"}, {"num": "7", "text_hu": "Bomlani látom Khusán sátrait, reszketnek a Midián-föld kárpitjai."}, {"num": "8", "text_hu": "A folyók ellen gerjedt-é fel az Úr? Vajon a folyókra haragszol-é, vagy a tengerre bőszültél-é fel, hogy lovaidon és diadalszekereiden robogsz?"}, {"num": "9", "text_hu": "Csupasz, meztelen a te kézíved a törzseknek esküvéssel tett ígéret szerint. Szela. A föld folyókat ömleszt."}, {"num": "10", "text_hu": "Látnak téged és megrendülnek a hegyek, gátat tör a vízár, harsog a hullám, és magasra emeli karjait."}, {"num": "11", "text_hu": "A nap és hold megállnak helyükön cikázó nyilaid fényétől és ragyogó kopjád villanásától.", "ref": ["Józs 10,12.13"]}, {"num": "12", "text_hu": "Haragodban eltaposod a földet, búsultodban szétmorzsolod a nemzeteket."}, {"num": "13", "text_hu": "Kiszállsz néped szabadítására, fölkented segítségére. Szétzúzod a főt a gonosznak házában, nyakig feltakarod az alapjait. Szela!"}, {"num": "14", "text_hu": "Saját dárdájával vered át az ő vezéreinek fejét, akik berohannak, hogy szétszórjanak engem, ujjonganak, hogy rejtekében emészthetik meg a szegényt."}, {"num": "15", "text_hu": "Lovaiddal megtaposod a tengert, a nagy vizek hullámait."}, {"num": "16", "text_hu": "Hallám, és reszket a bensőm, a szózatra remegnek ajkaim, porladni kezdenek csontjaim, reszketnek lábaim, hogy nyugton legyek a nyomorúság napján, amely feljön a népre, mely megsanyargatja azt."}, {"num": "17", "text_hu": "Mert a fügefa nem fog virágozni, a szőlőkben nem lészen gyümölcs, megcsal az olajfa termése, a szántóföldek sem teremnek eleséget, kivész a juh az akolból, és nem lesz ökör az istállóban."}, {"num": "18", "text_hu": "De én örvendezni fogok az Úrban, és vigadok az én szabadító Istenemben."}, {"num": "19", "text_hu": "Az Úr Isten az én erősségem, hasonlókká teszi lábaimat a nőstény szarvasokéihoz, és az én magas helyeimen jártat engemet. Az éneklőmesternek, az én hangszereimmel.", "ref": ["Zsolt 18,34"]}]}