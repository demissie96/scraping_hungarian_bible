{"1": [{"num": "Title", "text_hu": "Köszöntés"}, {"num": "1", "text_hu": "Pál, Istennek szolgája, Jézus Krisztusnak pedig apostola az Isten választottainak hite és a kegyesség szerint való igazságnak megismerése szerint"}, {"num": "2", "text_hu": "az örök élet reménységére, melyet megígért az igazmondó Isten örök időknek előtte."}, {"num": "3", "text_hu": "Megjelentette pedig a maga idejében az ő beszédét a prédikálás által, amely reám bízatott a mi megtartó Istenünknek parancsolata szerint. Titusnak, a közös hit szerint való igaz fiamnak:", "ref": ["Ef 1,9", "ApCsel 9,6.15.20"]}, {"num": "4", "text_hu": "Kegyelem, irgalmasság és békesség az Atya Istentől és az Úr Jézus Krisztustól, a mi Megtartónktól."}, {"num": "Subtitle", "text_hu": "A krétai egyházi szolgákról és egyházfegyelemről"}, {"num": "5", "text_hu": "Avégett hagytalak téged Krétában, hogy a hátramaradt dolgokat hozd rendbe, és rendelj városonként presbitereket, amiképpen én néked meghagytam:"}, {"num": "6", "text_hu": "ha van feddhetetlen, egy feleségű férfiú, akinek hívő, nem kicsapongással vádolt avagy engedetlen gyermekei vannak.", "ref": ["1Tim 3,2-5.12"]}, {"num": "7", "text_hu": "Mert szükséges, hogy a püspök feddhetetlen legyen, mint Isten sáfára, nem akaratos, nem haragos, nem részeges, nem verekedő, nem rút nyerészkedő,"}, {"num": "8", "text_hu": "hanem vendégszerető, jónak kedvelője, mértékletes, igaz, tiszta, magatűrtető, *"}, {"num": "9", "text_hu": "aki a tudomány szerint való igaz beszédhez tartja magát, hogy inthessen az egészséges tudománnyal és meggyőzhesse az ellenkezőket."}, {"num": "10", "text_hu": "Mert van sok engedetlen, hiábavaló beszédű és csaló, kiváltképpen a körülmetélkedésből valók,", "ref": ["ApCsel 15,1", "Gal 1,6.7", "2Tim 2,18"]}, {"num": "11", "text_hu": "akiknek be kell dugni a szájukat, akik egész házakat feldúlnak, tanítván rút nyereség okáért, amiket nem kellene."}, {"num": "12", "text_hu": "Azt mondta valaki közülük, az ő saját prófétájuk: A krétaiak mindig hazugok, gonosz vadak, rest hasak."}, {"num": "13", "text_hu": "E bizonyság igaz: annak okáért fedd őket kímélés nélkül, hogy a hitben épek legyenek,"}, {"num": "14", "text_hu": "nem ügyelvén zsidó mesékre és az igazságot megvető emberek parancsolataira!", "ref": ["ApCsel 15,1", "1Tim 1,4"]}, {"num": "15", "text_hu": "Minden tiszta a tisztáknak, de a megfertőztetetteknek és hitetleneknek semmi sem tiszta, hanem megfertőztetett azoknak mind elméjük, mind lelkiismeretük.", "ref": ["Róm 14,20.23"]}, {"num": "16", "text_hu": "Vallják, hogy Istent ismerik, de cselekedeteikkel tagadják, mivelhogy utálatosak és hitetlenek és minden jó cselekedetre méltatlanok.", "ref": ["2Tim 3,2.5"]}], "2": [{"num": "Title", "text_hu": "Intések"}, {"num": "1", "text_hu": "Te pedig azokat szóljad, amik az egészséges tudományhoz illenek!"}, {"num": "2", "text_hu": "Hogy a vén emberek józanok legyenek, tisztességesek, mértékletesek; a hitben, szeretetben, tűrésben épek!"}, {"num": "3", "text_hu": "Hasonlóképpen a vén asszonyok szentekhez illő magaviseletűek legyenek: nem patvarkodók, sem sok borivás rabjai, jóra oktatók,"}, {"num": "4", "text_hu": "hogy megokosítsák az ifjú asszonyokat, hogy férjüket és magzataikat szeressék!", "ref": ["1Pt 3,3.4"]}, {"num": "5", "text_hu": "Legyenek mértékletesek, tiszták, háziasak, jók, férjüknek engedelmesek, hogy az Isten beszéde ne káromoltassék!", "ref": ["1Pt 3,1.2", "2Pt 2,12"]}, {"num": "6", "text_hu": "Az ifjakat hasonlóképpen intsed, hogy legyenek mértékletesek!"}, {"num": "7", "text_hu": "Mindenben tenmagadat adván példaképül a jó cselekedetekben, a tudományban romlatlanságot, méltóságot mutatván,"}, {"num": "8", "text_hu": "egészséges, feddhetetlen beszédet, hogy az ellenfél megszégyenüljön, semmi gonoszt sem tudván rólatok mondani.", "ref": ["1Pt 2,12"]}, {"num": "9", "text_hu": "A szolgákat intsed, hogy az ő uraiknak engedelmeskedjenek, mindenben kedvüket keressék, ne ellenkezzenek,"}, {"num": "10", "text_hu": "ne tolvajkodjanak, hanem teljes jó hűséget tanúsítsanak, hogy a mi megtartó Istenünknek tudományát ékesítsék mindenben!"}, {"num": "11", "text_hu": "Mert megjelent az Isten üdvözítő kegyelme minden embernek,", "ref": ["Jn 3,16", "1Tim 2,4"]}, {"num": "12", "text_hu": "amely arra tanít minket, hogy megtagadván a hitetlenséget és a világi kívánságokat, mértékletesen, igazán és szentül éljünk a jelenvaló világon."}, {"num": "13", "text_hu": "Várván ama boldog reménységet és a nagy Istennek és megtartó Jézus Krisztusunknak dicsősége megjelenését,", "ref": ["Fil 3,20"]}, {"num": "14", "text_hu": "aki önmagát adta miérettünk, hogy megváltson minket minden hamisságtól, és tisztítson önmagának kiváltképpen való népet, jó cselekedetekre igyekezőt.", "ref": ["Gal 1,4"]}, {"num": "15", "text_hu": "Ezeket szóljad, és ints és feddj teljes méltósággal; senki téged meg ne vessen!"}], "3": [{"num": "Title", "text_hu": "Felsőbbség iránti engedelmesség, szelídség mindenki iránt"}, {"num": "1", "text_hu": "Emlékeztessed őket, hogy a fejedelemségeknek és hatalmasságoknak engedelmeskedjenek, hódoljanak, minden jó cselekedetre készek legyenek!", "ref": ["Róm 13,1.2", "1Pt 2,13-15"]}, {"num": "2", "text_hu": "Senkit ne szidalmazzanak, ne veszekedjenek, gyöngédek legyenek, teljes szelídséget tanúsítván minden ember iránt!", "ref": ["Fil 4,5", "Zsid 12,14"]}, {"num": "3", "text_hu": "Mert régente mi is esztelenek, engedetlenek, tévelygők, különböző kívánságoknak és gyönyöröknek szolgái, gonoszságban és irigységben élők, gyűlölségesek, egymást gyűlölők valánk.", "ref": ["1Kor 6,9-11", "Ef 2,1-3"]}, {"num": "Subtitle", "text_hu": "Az újjászületés fürdője"}, {"num": "4", "text_hu": "De mikor a mi megtartó Istenünknek jó volta és az emberekhez való szeretete megjelent,", "ref": ["Jn 3,16"]}, {"num": "5", "text_hu": "nem az igazságnak cselekedeteiből, amelyeket mi cselekedtünk, hanem az ő irgalmasságából tartott meg minket az újjászületésnek fürdője és a Szentlélek megújítása által,", "ref": ["Ef 2,8.9"]}, {"num": "6", "text_hu": "melyet kitöltött reánk bőséggel a mi megtartó Jézus Krisztusunk által,"}, {"num": "7", "text_hu": "hogy az ő kegyelméből megigazulván, örökösök legyünk az örök élet reménysége szerint.", "ref": ["Róm 8,16.17"]}, {"num": "Subtitle", "text_hu": "Különböző tanítások, kérések és üdvözlések"}, {"num": "8", "text_hu": "Igaz ez a beszéd, és akarom, hogy ezeket erősítsed, hogy igyekezzenek jó cselekedetekkel elöl járni azok, akik Istenben hívőkké lettek. Ezek jók és hasznosak az embereknek.", "ref": ["Tit 3,14", "Tit 2,14"]}, {"num": "9", "text_hu": "A balgatag vitatkozásokat azonban és a nemzetségekről való tudakozásokat és a civakodást és a törvény felől való harcokat kerüld, mert haszontalanok és hiábavalók.", "ref": ["1Tim 1,4", "1Tim 4,7"]}, {"num": "10", "text_hu": "Az eretnek embert egy vagy két intés után kerüld,", "ref": ["Mt 18,15-17"]}, {"num": "11", "text_hu": "tudván, hogy az ilyen romlott, és vétkezik, önmaga is kárhoztatván magát."}, {"num": "12", "text_hu": "Mikor Ártemást vagy Tikhikust hozzád küldöm, siess hozzám jőni Nikápolyba, mert elhatároztam, hogy ott töltöm a telet."}, {"num": "13", "text_hu": "A törvénytudó Zénást és Apollóst gondosan indítsd útnak, hogy semmiben se legyen fogyatkozásuk!", "ref": ["ApCsel 18,24"]}, {"num": "14", "text_hu": "Tanulják meg pedig a mieink is, hogy jó cselekedetekkel járjanak elöl a szükséges hasznokra, hogy ne legyenek gyümölcstelenek!"}, {"num": "15", "text_hu": "Köszöntenek téged a velem lévők mindnyájan. Köszöntsd azokat, akik szeretnek minket hitben! Kegyelem mindnyájatokkal! Ámen."}]}