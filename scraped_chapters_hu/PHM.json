{"1": [{"num": "Title", "text_hu": "Pál közbenjárása Onésimusért, a Filemontól megszökött, de megtért szolgáért"}, {"num": "1", "text_hu": "Pál, Krisztus Jézusnak foglya és Timótheus, az atyafi Filemonnak, a mi szeretett munkatársunknak", "ref": ["Filem 1,5-7", "Ef 3,1"]}, {"num": "2", "text_hu": "és Appiának, a szeretettnek és Arkhippusnak, a mi bajtársunknak és a te házadnál való gyülekezetnek:", "ref": ["Kol 4,15.17", "Fil 2,25", "Fil 4,3"]}, {"num": "3", "text_hu": "Kegyelem néktek és békesség Istentől, a mi Atyánktól és az Úr Jézus Krisztustól."}, {"num": "4", "text_hu": "Hálát adok az én Istenemnek mindenkor, emlegetvén téged az én imádságaimban,", "ref": ["Ef 1,15.16", "1Kor 1,4", "Fil 1,3", "1Thessz 1,2"]}, {"num": "5", "text_hu": "mert hallom a te szeretetedet és ama te hitedet, mely van benned az Úr Jézushoz és minden szentek irányában,", "ref": ["1Kor 13,13", "Gal 5,6", "1Thessz 1,3.8", "1Thessz 3,6"]}, {"num": "6", "text_hu": "hogy a te hitedben való közösség hathatós legyen a Krisztus ügyében, minden bennetek levő jónak megismerése által.", "ref": ["Fil 2,1", "1Kor 1,9", "1Kor 10,16", "2Kor 8,9", "1Kor 12,4-11", "Ef 1,3", "Gal 6,6"]}, {"num": "7", "text_hu": "Mert sok örömünk és vigasztalásunk van a te szeretetedben, hogy a szenteknek szíveik megvidámodtak teáltalad, atyámfia.", "ref": ["Filem 1,1.6.9", "Gal 5,6", "Kol 4,11", "Fil 4,1"]}, {"num": "8", "text_hu": "Annak okáért jóllehet nagy bátorságom van a Krisztusban megparancsolni néked azt, ami illendő,", "ref": ["Filem 1,5.7.19", "1Kor 4,15"]}, {"num": "9", "text_hu": "a szeretetért inkább kérlek, ilyen lévén, mint Pál, a megvénhedett, most pedig foglya is a Jézus Krisztusnak.", "ref": ["Filem 1,6.7", "1Kor 13,1", "ApCsel 7,58", "ApCsel 28,17.23"]}, {"num": "10", "text_hu": "Kérlek téged az én fiamért, akit fogságomban szültem, Onésimusért,", "ref": ["1Kor 4,14.15", "Gal 4,19", "1Tim 1,2", "Tit 1,3", "1Pt 5,13"]}, {"num": "11", "text_hu": "aki egykor tenéked haszontalan volt, most pedig mind néked, mind nékem nagyon hasznos,", "ref": ["Filem 1,10.13.15", "Mt 5,30", "2Tim 2,21", "2Tim 4,11", "Fil 1,22", "1Kor 16,18"]}, {"num": "12", "text_hu": "kit visszaküldöttem. Te pedig őt, azaz az én szívemet, fogadd magadhoz!", "ref": ["Filem 1,17"]}, {"num": "13", "text_hu": "Őt én magamnál akartam tartani, hogy tehelyetted szolgáljon nékem az evangéliumért szenvedett fogságomban.", "ref": ["Filem 1,9.19", "Fil 2,20", "1Kor 16,17"]}, {"num": "14", "text_hu": "De a te megkérdezésed nélkül semmit sem akartam cselekedni, hogy jótéteményed ne kényszerítésből, hanem szabad akaratból való legyen.", "ref": ["Filem 1,20.21", "2Kor 9,7", "1Pt 5,2"]}, {"num": "15", "text_hu": "Mert talán azért vált meg tőled ideig-óráig, hogy őt, mint örökkévalót kapd vissza,", "ref": ["1Móz 45,5"]}, {"num": "16", "text_hu": "nem úgy immár mint szolgát, hanem szolgánál nagyobbat, mint szeretett atyafit, kiváltképpen nékem, mennyivel inkább pedig néked, mind testben, mind az Úrban.", "ref": ["Jn 15,15", "Filem 1,10.12", "1Tim 6,2", "1Kor 7,21.22", "Gal 3,28", "Kol 3,11"]}, {"num": "17", "text_hu": "Azért, ha engem részestársadnak tartasz, úgy fogadd őt magadhoz, mint engemet!", "ref": ["Filem 1,6"]}, {"num": "18", "text_hu": "Ha pedig valamit vétett ellened, avagy adós, ezt nékem ródd fel!", "ref": ["Filem 1,19"]}, {"num": "19", "text_hu": "Én, Pál írtam az én kezemmel, én megfizetem: hogy azt ne mondjam néked, hogy te magaddal is adós vagy ezenfelül nékem.", "ref": ["2Kor 10,1", "Gal 5,2", "Ef 3,1", "Kol 1,23", "2Kor 9,4", "Lk 9,25"]}, {"num": "20", "text_hu": "Bizonyára, atyámfia, jótéteményt várnék tőled az Úrban: Vidámítsd meg az én szívemet az Úrban!", "ref": ["Filem 1,5.6.7", "Filem 17-19"]}, {"num": "21", "text_hu": "Bízván a te engedelmességedben, így írtam néked, tudván, hogy annál, amit mondok, többet is fogsz cselekedni.", "ref": ["Filem 1,8"]}, {"num": "22", "text_hu": "Egyúttal pedig készíts nékem szállást, mert reménylem, hogy a ti imádságaitokért néktek ajándékoztatom.", "ref": ["Fil 1,19", "Fil 1,26"]}, {"num": "23", "text_hu": "Köszönt téged Epafrás, az én fogolytársam a Krisztus Jézusban,", "ref": ["Kol 4,10-14", "Kol 1,7", "Ef 4,1", "Fil 1,13"]}, {"num": "24", "text_hu": "továbbá Márk, Aristárkhus, Démás és Lukács, az én munkatársaim."}, {"num": "25", "text_hu": "A mi Urunk Jézus Krisztusnak kegyelme legyen a ti lelketekkel!"}]}