{"1": [{"num": "Title", "text_hu": "Köszöntés"}, {"num": "1", "text_hu": "Pál, Jézus Krisztusnak apostola Isten akaratából a Krisztus Jézusban való életnek ígérete szerint", "ref": ["Ef 1,1"]}, {"num": "2", "text_hu": "Timótheusnak, az én szeretett fiamnak: Kegyelem, irgalmasság, békesség az Atya Istentől és Krisztus Jézustól, a mi Urunktól."}, {"num": "Subtitle", "text_hu": "Intés állhatatosságra"}, {"num": "3", "text_hu": "Hálát adok az Istennek, akinek szolgálok őseimtől fogva tiszta lelkiismerettel, hogy szüntelen gondolok reád könyörgéseimben éjjel és nappal,", "ref": ["ApCsel 24,16"]}, {"num": "4", "text_hu": "kívánván téged látni, megemlékezvén a te könnyhullatásaidról, hogy örömmel teljesedjem be."}, {"num": "5", "text_hu": "Eszembe jutván a benned levő, képmutatás nélkül való hit, amely lakozott először a te nagyanyádban, Loisban és anyádban, Eunikában, meg vagyok azonban győződve, hogy benned is.", "ref": ["ApCsel 16,1"]}, {"num": "6", "text_hu": "Minek okáért emlékeztetlek téged, hogy gerjeszd fel az Isten kegyelmi ajándékát, amely benned van az én kezeimnek rád tétele által.", "ref": ["1Thessz 5,19", "1Tim 4,14"]}, {"num": "7", "text_hu": "Mert nem félelemnek lelkét adta nékünk az Isten, hanem erőnek és szeretetnek és józanságnak lelkét.", "ref": ["Róm 8,15"]}, {"num": "8", "text_hu": "Ne szégyelld hát a mi Urunk bizonyságtételét, se engem az ő foglyát, hanem együtt szenvedj az evangéliumért Istennek hatalma szerint!", "ref": ["Lk 9,26"]}, {"num": "9", "text_hu": "Aki megtartott minket és hívott szent hívással, nem a mi cselekedeteink szerint, hanem az ő saját végzése és kegyelme szerint, mely adatott nékünk Krisztus Jézusban örök időknek előtte.", "ref": ["Ef 1,4-6"]}, {"num": "10", "text_hu": "Megjelentetett pedig most a mi Megtartónknak, Jézus Krisztusnak megjelenése által, aki eltörölte a halált, világosságra hozta pedig az életet és halhatatlanságot az evangélium által,", "ref": ["Róm 16,25", "1Kor 15,55.57", "Zsid 2,14", "Jn 11,25.26"]}, {"num": "11", "text_hu": "amelyre nézve tétettem én hirdetővé és apostollá és pogányok tanítójává."}, {"num": "12", "text_hu": "Amiért szenvedem ezeket is, de nem szégyellem, mert tudom, kinek hittem, és bizonyos vagyok benne, hogy ő az én nála letett kincsemet meg tudja őrizni ama napra.", "ref": ["Mt 25,31-40"]}, {"num": "13", "text_hu": "Az egészséges beszédeknek példáját megtartsd, amiket éntőlem hallottál, a Krisztus Jézusban való hitben és szeretetben!"}, {"num": "14", "text_hu": "A rád bízott drága kincset őrizd meg a bennünk lakozó Szentlélek által!", "ref": ["1Tim 6,20"]}, {"num": "15", "text_hu": "Azt tudod, hogy elfordultak tőlem az ázsiabeliek mind, kik közül való Figellus és Hermogénes."}, {"num": "16", "text_hu": "Az Úr legyen irgalmas az Onesiforus háza népének, mert gyakorta megvidámított engem, és az én bilincsemet nem szégyellte,", "ref": ["Ef 6,20"]}, {"num": "17", "text_hu": "sőt mikor Rómában volt, buzgón keresett engem, meg is talált."}, {"num": "18", "text_hu": "Az Úr engedje meg néki, hogy találjon irgalmasságot az Úrnál ama napon. És hogy mily nagy szolgálatot tett Efézusban, te jobban tudod.", "ref": ["2Thessz 1,7-10"]}], "2": [{"num": "Title", "text_hu": "Intés a tanítás szolgálatának hű és állhatatos folytatására"}, {"num": "1", "text_hu": "Te annak okáért, én fiam, erősödjél meg a Krisztus Jézusban való kegyelemben!"}, {"num": "2", "text_hu": "És amiket tőlem hallottál sok bizonyság által, azokat bízzad hív emberekre, akik másoknak a tanítására is alkalmasak lesznek!", "ref": ["1Tim 3,2-13"]}, {"num": "3", "text_hu": "Te azért a munkának terhét hordozzad mint a Jézus Krisztus jó vitéze!"}, {"num": "4", "text_hu": "Egy harcos sem elegyedik bele az élet dolgaiba, hogy tessék annak, aki őt harcossá avatta."}, {"num": "5", "text_hu": "Ha pedig küzd is valaki, nem koronáztatik meg, ha nem szabályszerűen küzd."}, {"num": "6", "text_hu": "Aki munkálkodik, a földművelőnek kell a gyümölcsökben először részesülnie."}, {"num": "7", "text_hu": "Értsd meg, amit mondok, adjon azért az Úr néked belátást mindenekben!"}, {"num": "8", "text_hu": "Emlékezzél meg, hogy Jézus Krisztus feltámadott a halálból, ki a Dávid magvából való az én evangéliumom szerint,"}, {"num": "9", "text_hu": "amelyért, mint egy gonosztevő, szenvedek mind a fogságig, de az Istennek beszéde nincs bilincsbe verve.", "ref": ["ApCsel 28,16.23.24.30.31"]}, {"num": "10", "text_hu": "Annak okáért mindent elszenvedek a választottakért, hogy ők is elnyerjék a Krisztus Jézusban való üdvösséget örök dicsőséggel egyben.", "ref": ["Kol 1,24"]}, {"num": "11", "text_hu": "Igaz beszéd ez. Mert ha vele együtt meghaltunk, vele együtt fogunk élni is.", "ref": ["Róm 6,5", "Róm 8,17"]}, {"num": "12", "text_hu": "Ha tűrünk, vele együtt fogunk uralkodni is; ha megtagadjuk, ő is megtagad minket;", "ref": ["Mt 10,33"]}, {"num": "13", "text_hu": "ha hitetlenkedünk, ő hű marad: ő magát meg nem tagadhatja.", "ref": ["Róm 3,3.4"]}, {"num": "Subtitle", "text_hu": "Óvás a tévtanítókkal való vitatkozástól"}, {"num": "14", "text_hu": "Ezekre emlékeztesd, kérvén kérve őket az Úr színe előtt, hogy ne vitatkozzanak haszontalanul a hallgatóknak romlására!", "ref": ["1Tim 6,4.5"]}, {"num": "15", "text_hu": "Igyekezzél, hogy Isten előtt becsületesen megállj, mint oly munkás, aki szégyent nem vall, aki helyesen hasogatja az igazságnak beszédét!"}, {"num": "16", "text_hu": "A szentségtelen üres lármákat pedig kerüld, mert mind nagyobb istentelenségre növekednek."}, {"num": "17", "text_hu": "És az ő beszédük, mint a rákfekély terjed, közülük való Himenéus és Filétus,"}, {"num": "18", "text_hu": "akik az igazság mellől eltévelyedtek, azt mondván, hogy a feltámadás már megtörtént, és feldúlják némelyeknek a hitét.", "ref": ["1Tim 6,21"]}, {"num": "19", "text_hu": "Mindazáltal megáll az Istennek erős fundamentuma, melynek pecsétje ez: Ismeri az Úr az övéit; és: Álljon el a hamisságtól minden, aki Krisztus nevét vallja!"}, {"num": "20", "text_hu": "Nagy házban pedig nemcsak arany- és ezüstedények vannak, hanem fából és cserépből valók is, és azok közül némelyek tisztességre, némelyek pedig gyalázatra valók.", "ref": ["Róm 9,21"]}, {"num": "21", "text_hu": "Ha tehát valaki magát ezektől tisztán tartja, tisztességre való edény lesz, megszentelt és hasznos a gazdának, minden jó cselekedetre alkalmas."}, {"num": "Subtitle", "text_hu": "Intés derék életre"}, {"num": "22", "text_hu": "Az ifjúkori kívánságokat pedig kerüld, hanem kövessed az igazságot, a hitet, a szeretetet, a békességet azokkal egyetemben, akik segítségül hívják az Urat tiszta szívből!", "ref": ["1Kor 1,2"]}, {"num": "23", "text_hu": "A botor és gyermekes vitatkozásokat pedig kerüld, tudván, hogy azok háborúságokat szülnek!", "ref": ["Tit 3,9"]}, {"num": "24", "text_hu": "Az Úr szolgájának pedig nem kell torzsalkodni, hanem legyen mindenkihez nyájas, tanításra alkalmas, türelmes!"}, {"num": "25", "text_hu": "Aki szelíden fenyíti az ellenszegülőket, ha talán adna nékik az Isten megtérést az igazság megismerésére,", "ref": ["2Kor 10,1"]}, {"num": "26", "text_hu": "és felocsúdnának az ördög tőréből, foglyokká tétetvén az Úr szolgája által az Isten akaratára."}], "3": [{"num": "Title", "text_hu": "Az utolsó idők ámítóiról"}, {"num": "1", "text_hu": "Azt pedig tudd meg, hogy az utolsó napokban nehéz idők állnak be."}, {"num": "2", "text_hu": "Mert lesznek az emberek magukat szeretők, pénzsóvárgók, kérkedők, kevélyek, káromkodók, szüleik iránt engedetlenek, háládatlanok, tisztátalanok,", "ref": ["Jel 13,6"]}, {"num": "3", "text_hu": "szeretet nélkül valók, kérlelhetetlenek, rágalmazók, mértéktelenek, kegyetlenek, a jónak nem kedvelői,"}, {"num": "4", "text_hu": "árulók, vakmerők, felfuvalkodottak, inkább a gyönyörnek, mint Istennek szeretői,"}, {"num": "5", "text_hu": "kiknél megvan a kegyességnek látszata, de megtagadják annak erejét. És ezeket kerüld!", "ref": ["Mt 7,15.20"]}, {"num": "6", "text_hu": "Mert ezek közül valók azok, akik betolakodnak a házakba, és foglyul ejtik a bűnökkel megterhelt és sokféle kívánságoktól űzött asszonykákat,"}, {"num": "7", "text_hu": "kik mindenkor tanulnak, de az igazság megismerésére soha el nem juthatnak."}, {"num": "8", "text_hu": "Miképpen pedig Jánnes és Jámbres ellene állottak Mózesnek, akképpen ezek is ellene állnak az igazságnak, megromlott elméjű, a hitre nézve nem becsületes emberek.", "ref": ["2Móz 7,11"]}, {"num": "9", "text_hu": "De többre nem mennek, mert esztelenségük nyilvánvaló lesz mindenek előtt, amiképpen amazoké is az lett."}, {"num": "Subtitle", "text_hu": "Intés a Szentírás mellett való megmaradásra"}, {"num": "10", "text_hu": "Te pedig követted az én tanításomat, életmódomat, szándékomat, hitemet, hosszú tűrésemet, szeretetemet, türelmemet,", "ref": ["1Tim 4,6"]}, {"num": "11", "text_hu": "üldöztetéseimet, szenvedéseimet, amelyek rajtam estek Antiókhiában, Ikóniumban, Listrában. Minemű üldöztetéseket szenvedtem, de mindezekből megszabadított engem az Úr.", "ref": ["ApCsel 13,14.50", "ApCsel 14,1.5.19.22"]}, {"num": "12", "text_hu": "De mindazok is, akik kegyesen akarnak élni Krisztus Jézusban, üldöztetni fognak.", "ref": ["Mt 16,24.25"]}, {"num": "13", "text_hu": "A gonosz emberek pedig és az ámítók nevekednek a rosszaságban, eltévelyítvén és eltévelyedvén."}, {"num": "14", "text_hu": "De te maradj meg azokban, amiket tanultál, és amik reád bízattak, tudván, kitől tanultad,", "ref": ["Ef 1,1"]}, {"num": "15", "text_hu": "és hogy gyermekségedtől fogva tudod a szent írásokat, melyek téged bölccsé tehetnek az üdvösségre a Krisztus Jézusban való hit által."}, {"num": "16", "text_hu": "A teljes írás Istentől ihletett és hasznos a tanításra, a feddésre, a megjobbításra, az igazságban való nevelésre,", "ref": ["2Pt 1,19.21"]}, {"num": "17", "text_hu": "hogy tökéletes legyen az Isten embere, minden jó cselekedetre felkészített."}], "4": [{"num": "Title", "text_hu": "Buzdítás a szolgálatban való hűségre"}, {"num": "1", "text_hu": "Kérlek azért az Isten és Krisztus Jézus színe előtt, aki ítélni fog élőket és holtakat az ő eljövetelekor és az ő országában,", "ref": ["ApCsel 10,42"]}, {"num": "2", "text_hu": "hirdesd az igét, állj elő vele alkalmatos, alkalmatlan időben, ints, feddj, buzdíts teljes béketűréssel és tanítással.", "ref": ["Ésa 58,1"]}, {"num": "3", "text_hu": "Mert lesz idő, mikor az egészséges tudományt el nem szenvedik, hanem a saját kívánságaik szerint gyűjtenek maguknak tanítókat, mert viszket a fülük,"}, {"num": "4", "text_hu": "és az igazságtól elfordítják az ő fülüket, de a mesékhez odafordulnak."}, {"num": "5", "text_hu": "De te józan légy mindenekben, szenvedj, az evangélista munkáját cselekedd, szolgálatodat teljesen betöltsd!"}, {"num": "6", "text_hu": "Mert én immár megáldoztatom, és az én elköltözésem ideje beállott."}, {"num": "Subtitle", "text_hu": "Pál harca és koronája"}, {"num": "7", "text_hu": "Ama nemes harcot megharcoltam, futásomat elvégeztem, a hitet megtartottam.", "ref": ["ApCsel 20,24"]}, {"num": "8", "text_hu": "Végezetre eltétetett nékem az igazság koronája, melyet megad nékem az Úr ama napon, az igaz bíró, nemcsak nékem pedig, hanem mindazoknak is, akik vágyva várják az ő megjelenését.", "ref": ["Jak 1,12", "Mt 25,31-46"]}, {"num": "Subtitle", "text_hu": "Pál helyzete, kérések és üdvözlések"}, {"num": "9", "text_hu": "Igyekezzél hozzám jőni hamar!"}, {"num": "10", "text_hu": "Mert Démás engem elhagyott, e jelen való világhoz ragaszkodván, és elment Thessalonikába: Krescens Galáciába, Titus Dalmáciába.", "ref": ["Kol 4,14"]}, {"num": "11", "text_hu": "Egyedül Lukács van velem. Márkust magadhoz vévén, hozd magaddal, mert nékem alkalmas a szolgálatra."}, {"num": "12", "text_hu": "Tikhikust pedig Efézusba küldöttem.", "ref": ["ApCsel 20,4", "Ef 6,21"]}, {"num": "13", "text_hu": "A felsőruhámat, melyet Troásban Kárpusnál hagytam, jöttödben hozd el, a könyveket is, kiváltképpen a hártyákat!"}, {"num": "14", "text_hu": "Az ércműves Sándor sok bajt szerzett nékem, fizessen meg az Úr néki cselekedetei szerint."}, {"num": "15", "text_hu": "Tőle te is őrizkedjél, mert szerfelett ellenállott a mi beszédinknek."}, {"num": "16", "text_hu": "Első védekezésem alkalmával senki sem volt mellettem, sőt mindnyájan elhagytak; ne számíttassék be nékik!"}, {"num": "17", "text_hu": "De az Úr mellettem állott, és megerősített engem, hogy teljesen bevégezzem az igehirdetést, és hallják meg azt az összes pogányok, és megszabadultam az oroszlán szájából."}, {"num": "18", "text_hu": "És megszabadít engem az Úr minden gonosz cselekedettől, és megtart az ő mennyei országára, akinek dicsőség örökkön-örökké. Ámen."}, {"num": "19", "text_hu": "Köszöntsed Priszkát és Akvilát és az Onesifórus háznépét!"}, {"num": "20", "text_hu": "Erástus Korinthusban maradt, Trófimust pedig Milétumban hagytam betegen."}, {"num": "21", "text_hu": "Igyekezzél tél előtt eljőni! Köszönt téged Eubulus és Pudens és Linus és Klaudia és mind az atyafiak."}, {"num": "22", "text_hu": "Az Úr Jézus Krisztus a te lelkeddel. Kegyelem veletek! Ámen."}]}