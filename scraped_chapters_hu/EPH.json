{"1": [{"title": "Isten magasztalása a Krisztusban való lelki áldásért"}, {"num": "1", "text_hu": "Pál, Jézus Krisztus apostola Isten akaratából az Efézusban levő és Krisztus Jézusban hívő szenteknek.", "ref": ["1Kor 1,1", "Fil 1,1"]}, {"num": "2", "text_hu": "Kegyelem néktek és békesség Istentől, a mi Atyánktól és az Úr Jézus Krisztustól.", "ref": ["Róm 1,7"]}, {"num": "3", "text_hu": "Áldott legyen az Isten és a mi Urunknak, Jézus Krisztusnak Atyja, aki megáldott minket minden lelki áldással a mennyekben a Krisztusban", "ref": ["1Pt 1,3"]}, {"num": "4", "text_hu": "aszerint, amint magának kiválasztott minket őbenne a világ teremtetése előtt, hogy legyünk mi szentek és feddhetetlenek őelőtte szeretet által.", "ref": ["2Tim 1,9", "ApCsel 15,18"]}, {"num": "5", "text_hu": "Eleve elhatározván, hogy minket a maga fiaivá fogad Jézus Krisztus által az ő akaratának jó kedve szerint", "ref": ["Róm 8,15.29.30"]}, {"num": "6", "text_hu": "kegyelme dicsőségének magasztalására, amellyel megajándékozott minket ama Szerelmesben,", "ref": ["Mt 3,17", "Kol 1,13"]}, {"num": "7", "text_hu": "akiben van a mi váltságunk az ő vére által a bűnöknek bocsánata az ő kegyelmének gazdagsága szerint,", "ref": ["Róm 3,23-25"]}, {"num": "8", "text_hu": "melyet nagy bőséggel közlött velünk minden bölcsességgel és értelemmel.", "ref": ["1Kor 1,5", "Kol 1,9"]}, {"num": "9", "text_hu": "Megismertetvén velünk az ő akaratának titkát az ő jó kedve szerint, melyet eleve elrendelt magában", "ref": ["Ef 3,4.5", "Róm 16,25.26", "Kol 1,26", "2Tim 1,9.10"]}, {"num": "10", "text_hu": "az idők teljességének rendjére nézve, hogy ismét egybeszerkeszt magának mindeneket a Krisztusban: mind amelyek a mennyekben vannak, mind amelyek e földön vannak.", "ref": ["Gal 4,4", "Róm 8,19-23"]}, {"num": "11", "text_hu": "Őbenne, akiben vettük is az örökséget eleve elrendeltetvén annak eleve elvégzése szerint, aki mindent az ő akaratának tanácsából cselekszik,"}, {"num": "12", "text_hu": "hogy legyünk mi magasztalására az ő dicsőségének, akik előre reménykedtünk a Krisztusban,", "ref": ["Róm 3,2", "Róm 9,4", "ApCsel 3,25"]}, {"num": "13", "text_hu": "akiben ti is, minekutána hallottátok az igazságnak beszédét, üdvösségetek evangéliumát, amelyben hittetek is, megpecsételtettetek az ígéretnek ama Szentlelkével,", "ref": ["Kol 1,5", "ApCsel 19,2-6", "ApCsel 2,37.38", "ApCsel 8,12", "Jn 3,5", "Ef 4,30", "ApCsel 2,16-18", "Jóel 2,28.29", "Zak 12,10"]}, {"num": "14", "text_hu": "aki záloga a mi örökségünknek Isten tulajdon népének megváltatására, az ő dicsőségének magasztalására.", "ref": ["2Kor 1,22", "Róm 8,18-23", "2Móz 19,5", "5Móz 7,6", "5Móz 14,2", "5Móz 26,18", "Zsolt 135,4", "Mal 3,17"]}, {"num": "Subtitle", "text_hu": "Könyörgés a kegyelemben való növekedésért. Krisztus az egyház feje"}, {"num": "15", "text_hu": "Annak okáért én is, hallván a ti hiteteket az Úr Jézusban és minden szentekhez való szerelmeteket,", "ref": ["Kol 1,4"]}, {"num": "16", "text_hu": "nem szűnök meg hálát adni tiérettetek, emlékezvén reátok az én könyörgéseimben,", "ref": ["1Kor 1,4", "1Thessz 1,2", "Fil 1,3"]}, {"num": "17", "text_hu": "hogy a mi Urunk Jézus Krisztusnak Istene, a dicsőségnek Atyja adjon néktek bölcsességnek és kijelentésnek Lelkét az ő megismerésében.", "ref": ["ApCsel 7,2", "1Kor 2,10"]}, {"num": "18", "text_hu": "És világosítsa meg értelmetek szemeit, hogy tudhassátok, hogy mi az ő elhívásának a reménysége, mi az ő öröksége, dicsőségének a gazdagsága a szentek között!", "ref": ["Róm 1,21", "Róm 11,8.10", "2Kor 4,6", "Fil 3,20", "Róm 5,2", "Róm 8,18-24", "Kol 1,27", "2Kor 4,17", "Kol 1,12", "ApCsel 20,32", "ApCsel 26,18", "1Kor 6,9", "Gal 5,21", "Ef 5,5"]}, {"num": "19", "text_hu": "És mi az ő hatalmának felséges nagysága irántunk, akik hiszünk, az ő hatalma erejének ama munkája szerint,"}, {"num": "20", "text_hu": "amelyet megmutatott a Krisztusban, mikor feltámasztotta őt a halálból, és ültette őt a maga jobbjára a mennyekben", "ref": ["Mk 16,19", "Zsolt 110,1", "ApCsel 2,24", "Fil 3,20.21", "ApCsel 7,55", "Mt 25,31", "Róm 8,9-11"]}, {"num": "21", "text_hu": "felül minden fejedelemségen és hatalmasságon és erőn és uraságon és minden néven, mely neveztetik nemcsak e világon, hanem a következendőben is.", "ref": ["Ef 3,10", "Fil 2,9-11", "Kol 1,16", "Róm 8,38-39", "1Pt 3,22"]}, {"num": "22", "text_hu": "És mindeneket vetett az ő lábai alá, és őt tette mindeneknek fölötte az anyaszentegyháznak fejévé,", "ref": ["Zsolt 8,7", "Zsid 2,8"]}, {"num": "23", "text_hu": "mely az ő teste, teljessége őnéki, aki mindeneket betölt mindenekkel.", "ref": ["Ef 3,17", "1Kor 12,27", "Kol 1,18.24", "Kol 2,19", "Róm 12,5", "Róm 8,9.10", "Jn 15,5"]}], "2": [{"title": "Az ember nyomorúsága Krisztuson kívül, a hívők boldogsága a Krisztus egyházában"}, {"num": "1", "text_hu": "Titeket is megelevenített, akik holtak valátok a ti vétkeitek és bűneitek miatt,", "ref": ["Ef 1,20", "Kol 2,13"]}, {"num": "2", "text_hu": "melyekben jártatok egykor e világ folyása szerint, a levegőbeli hatalmasság fejedelme szerint, ama lélek szerint, mely most az engedetlenség fiaiban munkálkodik,", "ref": ["Ef 6,12", "Tit 3,3", "Róm 12,2", "2Kor 4,4", "Mt 12,24", "1Kor 2,12", "1Jn 4,6", "Ésa 1,2-4", "Róm 2,8", "Róm 11,30"]}, {"num": "3", "text_hu": "akik között forgolódtunk egykor mi is mindnyájan a mi testünk kívánságaiban, cselekedvén a testnek és a gondolatoknak akaratát, és természet szerint haragnak fiai valánk, mint egyebek is.", "ref": ["Kol 3,5.6", "Róm 1,18", "Róm 3,9-18", "Róm 7,14", "2Pt 2,18", "Gal 5,16", "Róm 7,23.24", "Róm 11,32", "Gal 3,22"]}, {"num": "4", "text_hu": "De az Isten gazdag lévén irgalmasságban, az ő nagy szerelméből, mellyel minket szeretett,", "ref": ["Ef 1,7", "Mik 7,18", "Róm 5,8", "Jn 3,16"]}, {"num": "5", "text_hu": "minket, kik meg voltunk halva a vétkek miatt, megelevenített együtt a Krisztussal. (Kegyelemből tartattatok meg!)", "ref": ["Ef 1,23", "Róm 8,17", "Kol 2,13", "Róm 5,10"]}, {"num": "6", "text_hu": "És együtt feltámasztott és együtt ültetett a mennyekben, Krisztus Jézusban,", "ref": ["Ef 1,20", "2Kor 4,14", "2Tim 2,12"]}, {"num": "7", "text_hu": "hogy megmutassa a következendő időkben az ő kegyelmének felséges gazdagságát hozzánk való jóságából a Krisztus Jézusban.", "ref": ["1Jn 3,1", "Róm 9,23", "Róm 2,4", "Tit 3,4"]}, {"num": "8", "text_hu": "Mert kegyelemből tartattatok meg, hit által, és ez nem tőletek van: Isten ajándéka ez.", "ref": ["Róm 3,25.30", "Gal 2,16"]}, {"num": "9", "text_hu": "Nem cselekedetekből, hogy senki ne kérkedjék.", "ref": ["Tit 3,5", "Róm 3,28", "Róm 9,32", "Gal 2,16", "Gal 3,2", "Róm 10,3", "Róm 2,14", "Róm 3,27"]}, {"num": "10", "text_hu": "Mert az ő alkotása vagyunk, teremtetvén általa a Krisztus Jézusban jó cselekedetekre, amelyeket előre elkészített az Isten, hogy azokban járjunk.", "ref": ["Zsolt 100,3", "Tit 2,14", "Tit 3,5", "2Kor 5,17", "Gal 6,15", "Róm 8,1.2", "Jn 3,5.6", "Fil 2,13"]}, {"num": "11", "text_hu": "Annak okáért emlékezzetek meg arról, hogy egykor ti a testben pogányok, kiket körülmetéletlenségnek nevez vala amaz úgynevezett s a testen kézzel megcsinált körülmetélkedés,", "ref": ["1Kor 12,2", "Róm 2,28", "Fil 3,3", "Kol 2,11", "Jer 9,25.26"]}, {"num": "12", "text_hu": "hogy ti, mondom, abban az időben Krisztus nélkül valók voltatok, Izráel társaságától idegenek és az ígéret szövetségeitől távolvalók, reménységetek nem vala, és Isten nélkül valók voltatok e világon.", "ref": ["Róm 1,16", "Róm 3,1-2", "Róm 9,4-6", "Kol 1,21", "ApCsel 3,25", "ApCsel 14,15", "1Móz 32,28", "1Móz 35,10", "1Móz 26,2-5", "1Móz 28,13-15", "1Thessz 4,13"]}, {"num": "13", "text_hu": "Most pedig a Krisztus Jézusban ti, kik egykor távol valátok, közelvalókká lettetek a Krisztus vére által."}, {"num": "14", "text_hu": "Mert ő a mi békességünk, ki eggyé tette mind a két nemzetséget, és lerontotta a közbevetett választófalat,", "ref": ["ApCsel 10,35.36", "Ésa 49,6", "Mik 5,5", "Ésa 9,6.7", "Kol 3,11", "Gal 3,28", "Jn 10,16"]}, {"num": "15", "text_hu": "az ellenségeskedést az ő testében, a parancsolatoknak tételekben való törvényét eltörölvén, hogy ama kettőt egy új emberré teremtse ő magában, békességet szerezvén.", "ref": ["Kol 2,14", "Kol 1,21-22", "Gal 3,13", "Róm 3,21.22", "Róm 8,4", "Mt 5,17", "Róm 7,1-6", "Gal 6,15", "Gal 3,28", "Gal 5,6"]}, {"num": "16", "text_hu": "És hogy megbékéltesse az Istennel mind a kettőt egy testben a keresztfa által, megölvén ezen az ellenségeskedést.", "ref": ["ApCsel 10,28", "Kol 1,20", "Róm 5,10", "2Kor 5,18.20", "1Kor 10,17", "Kol 3,15"]}, {"num": "17", "text_hu": "És eljövén, békességet hirdetett néktek: a távol valóknak és a közel valóknak.", "ref": ["Jn 14,27", "Ésa 57,19"]}, {"num": "18", "text_hu": "Mert őáltala van menetelünk mindkettőnknek egy Lélekben az Atyához.", "ref": ["Róm 5,2", "1Pt 3,18"]}, {"num": "19", "text_hu": "Azért immár nem vagytok jövevények és zsellérek, hanem polgártársai a szenteknek és cselédei az Istennek,", "ref": ["Ef 2,12", "Fil 3,20", "ApCsel 7,6.29", "Róm 3,29", "Róm 4,10-12", "Gal 6,16", "1Tim 3,15", "Zsid 3,5-6"]}, {"num": "20", "text_hu": "kik fölépíttettetek az apostoloknak és prófétáknak alapkövén, lévén a szegletkő maga Jézus Krisztus,", "ref": ["Ésa 28,16", "Zsolt 118,22", "Kol 2,6.7", "1Kor 3,10.12.14", "Mt 21,42"]}, {"num": "21", "text_hu": "akiben az egész épület szép renddel rakattatván, nevekedik szent templommá az Úrban,", "ref": ["Ef 4,15.16", "1Pt 2,5", "1Kor 3,16"]}, {"num": "22", "text_hu": "akiben ti is együtt építtettek Isten hajlékává a Lélek által.", "ref": ["2Kor 6,16"]}], "3": [{"title": "Pál isteni elhívása arra, hogy az evangéliumot a pogányoknak hirdesse"}, {"num": "1", "text_hu": "Ezért vagyok én, Pál, a Krisztusnak foglya tiérettetek, a pogányokért.", "ref": ["Fil 1,7.13-16", "2Kor 11,23", "2Kor 10,1", "Kol 1,23"]}, {"num": "2", "text_hu": "Ha ugyan hallottátok Isten kegyelmének rendelkezését, melyet nékem adott a ti érdeketekben,", "ref": ["ApCsel 9,15", "Róm 1,5", "Róm 12,3", "Róm 15,15"]}, {"num": "3", "text_hu": "hogy tudniillik kijelentés útján ismertette meg velem a titkot aszerint, amint az elébb megírám röviden.", "ref": ["ApCsel 26,13", "Gal 1,16"]}, {"num": "4", "text_hu": "Melynek olvasásából megérthetitek, hogy micsoda az én értelmem a Krisztus titka felől,"}, {"num": "5", "text_hu": "amely egyéb időkben meg nem ismertettetett az emberek fiaival úgy, ahogy most kijelentetett az ő szent apostolainak és prófétáinak a Lélek által:", "ref": ["ApCsel 10,28", "Gal 3,8", "Róm 9,24-26", "Róm 15,9", "Róm 16,26", "2Pt 1,21", "1Kor 2,10-16"]}, {"num": "6", "text_hu": "hogy tudniillik a pogányok örökös társak és egyugyanazon test tagjai és részesei az ő ígéretének a Krisztus Jézusban az evangélium által.", "ref": ["Ef 2,12", "Gal 3,28.29", "Róm 8,17", "Róm 1,16"]}, {"num": "7", "text_hu": "Amelynek szolgájává lettem az Isten ama kegyelmének ajándékából, mely adatott nékem az ő hatalmának munkája szerint.", "ref": ["Ef 1,19", "Ef 3,20", "Róm 1,5", "Kol 1,25", "Gal 1,13-17"]}, {"num": "8", "text_hu": "Nékem, minden szentek között a legeslegkisebbnek adatott ez a kegyelem, hogy a pogányoknak hirdessem a Krisztus végére mehetetlen gazdagságát,", "ref": ["1Kor 15,9", "ApCsel 9,15", "1Jn 2,2", "Fil 3,6"]}, {"num": "9", "text_hu": "és hogy megvilágosítsam mindeneknek, hogy miképpen rendelkezett Isten ama titok felől, amely elrejtetett vala örök időktől fogva az Istenben, aki mindeneket teremtett a Jézus Krisztus által", "ref": ["Róm 16,25.26", "Jn 1,9", "Zsid 6,4", "Zsid 10,32", "2Kor 4,4", "Mt 5,14"]}, {"num": "10", "text_hu": "azért, hogy megismertettessék most a mennybeli fejedelemségekkel és hatalmasságokkal az egyház által az Istennek sokféle bölcsessége.", "ref": ["Ef 1,21", "1Kor 12,28", "Kol 1,18.24", "Zsid 1,14", "1Pt 1,12"]}, {"num": "11", "text_hu": "Amaz örök eleve elvégezés szerint, amelyet megcselekedett a Krisztus Jézusban, a mi Urunkban,", "ref": ["Ef 1,4.11"]}, {"num": "12", "text_hu": "akiben van a mi bátorságunk és bizodalommal való menetelünk Istenhez az őbenne való hit által.", "ref": ["Ef 2,18", "Jn 14,6", "Róm 5,2", "Zsid 4,16", "Róm 8,38-39"]}, {"num": "13", "text_hu": "Azért kérlek, hogy ne csüggedjetek el az én tiérettetek való nyomorúságaim miatt, amelyek néktek dicsőségtekre vannak.", "ref": ["Fil 2,17.18", "1Thessz 3,3"]}, {"num": "14", "text_hu": "Ez okból meghajtom térdeimet a mi Urunk Jézus Krisztusnak Atyja előtt,"}, {"num": "15", "text_hu": "akiről neveztetik minden nemzetség mennyen és földön,", "ref": ["ApCsel 3,25"]}, {"num": "16", "text_hu": "hogy adja meg néktek az ő dicsősége gazdagságáért, hogy hatalmasan megerősödjetek az ő Lelke által a belső emberben,", "ref": ["Róm 7,16.22.23.25", "Róm 12,2", "2Kor 4,16"]}, {"num": "17", "text_hu": "hogy lakozzék a Krisztus a hit által a ti szívetekben.", "ref": ["Róm 8,9.10", "2Kor 12,9", "Gal 2,20", "Jn 14,23"]}, {"num": "18", "text_hu": "A szeretetben meggyökerezvén és alapot vevén, hogy megérthessétek minden szentekkel egyben, mi a szélessége és hosszúsága és mélysége és magassága az Isten jóvoltának.", "ref": ["Gal 5,6", "1Kor 13,4-8", "Kol 2,7"]}, {"num": "19", "text_hu": "És megismerjétek a Krisztusnak minden ismeretet felül haladó szeretetét, hogy ekképpen beteljesedjetek az Istennek egész teljességéig!", "ref": ["Róm 8,35", "Gal 2,20", "Jn 10,11-18"]}, {"num": "20", "text_hu": "Annak pedig, aki véghetetlen bőséggel mindeneket megcselekedhetik, feljebb, hogynem mint kérjük vagy elgondoljuk a mibennünk munkálkodó erő szerint,", "ref": ["Róm 16,25-27"]}, {"num": "21", "text_hu": "annak legyen dicsőség az egyházban a Krisztus Jézusban nemzetségről nemzetségre örökkön örökké. Ámen!"}], "4": [{"title": "Intés a Lélek egységére"}, {"num": "1", "text_hu": "Kérlek azért titeket én, ki fogoly vagyok az Úrban, hogy járjatok úgy, mint illik elhivatásotokhoz, mellyel elhivattatok", "ref": ["Ef 3,1", "Fil 1,27", "Fil 1,13", "Kol 1,10", "Gal 5,21.22"]}, {"num": "2", "text_hu": "teljes alázatossággal és szelídséggel, hosszútűréssel elszenvedvén egymást szeretetben,", "ref": ["Gal 6,2", "Mt 11,29", "Kol 3,12", "Róm 15,1", "1Kor 13,4"]}, {"num": "3", "text_hu": "igyekezvén megtartani a Lélek egységét a békességnek kötelében.", "ref": ["Ef 2,22", "Fil 2,1", "2Kor 13,13", "Jn 17,21"]}, {"num": "4", "text_hu": "Egy a test és egy a Lélek, miképpen elhivatástoknak egy reménységében hívattatok el is.", "ref": ["Ef 2,16.18", "Róm 12,5", "1Kor 12,13", "Kol 3,15"]}, {"num": "5", "text_hu": "Egy az Úr, egy a hit, egy a keresztség.", "ref": ["1Kor 8,6"]}, {"num": "6", "text_hu": "Egy az Isten és mindeneknek Atyja, aki mindeneknek felette van, és mindenek által és mindnyájatokban munkálkodik.", "ref": ["1Kor 15,24-28", "Róm 8,9.15", "Gal 3,26", "Ef 1,23", "Ef 2,22", "Róm 11,36", "1Kor 12,6"]}, {"num": "7", "text_hu": "Mindenikünknek pedig adatott a kegyelem a Krisztustól osztott ajándéknak mértéke szerint.", "ref": ["Róm 12,3.6"]}, {"num": "8", "text_hu": "Ez okért mondja az Írás: Fölmenvén a magasságba foglyokat vitt fogva, és adott ajándékokat az embereknek.", "ref": ["Zsolt 68,19", "Lk 1,78", "1Kor 15,25.26", "ApCsel 2,33"]}, {"num": "9", "text_hu": "(Az pedig, hogy fölment, mit jelentene mást, mint hogy előbb le is szállott a föld alsóbb részeire?", "ref": ["Jn 3,13", "Fil 2,8.10", "Mt 12,40"]}, {"num": "10", "text_hu": "Aki leszállott vala, ugyanaz, aki fel is ment, feljebb minden egeknél, hogy mindeneket betöltsön.)", "ref": ["Zsid 7,26", "1Kor 15,28", "Ef 1,23"]}, {"num": "11", "text_hu": "És ő adott némelyeket apostolokul, némelyeket prófétákul, némelyeket evangélistákul, némelyeket pedig pásztorokul és tanítókul", "ref": ["1Kor 12,28", "ApCsel 11,27.28", "ApCsel 21,8", "ApCsel 20,28", "Jn 21,15", "1Pt 5,1-2", "1Tim 3,2"]}, {"num": "12", "text_hu": "a szentek tökéletesbítése céljából szolgálat munkájára, a Krisztus testének építésére.", "ref": ["Róm 12,5", "Kol 1,24", "2Kor 13,9"]}, {"num": "13", "text_hu": "Míg eljutunk mindnyájan az Isten Fiában való hitnek és az ő megismerésének egységére, érett férfiúságra, a Krisztus teljességével ékeskedő kornak mértékére:", "ref": ["Ef 3,19", "Róm 3,22", "Gal 2,16", "Fil 3,9.10", "1Kor 13,11", "Róm 8,10"]}, {"num": "14", "text_hu": "hogy többé ne legyünk gyermekek, kiket ide s tova hány a hab, és hajt a tanításnak akármi szele az embereknek álnoksága által, a tévelygés ravaszságához való csalárdság által.", "ref": ["1Kor 14,20", "Zsid 13,9", "ApCsel 20,29.30"]}, {"num": "15", "text_hu": "Hanem az igazságot követvén szeretetben, mindenestől fogva nevekedjünk abban, aki a fej, a Krisztusban,", "ref": ["Ef 1,22", "Ef 3,18", "1Kor 12,12-27"]}, {"num": "16", "text_hu": "akiből az egész test szép renddel egyberakatván és egybeszerkesztetvén az ő segedelmének minden kapcsaival, minden egyes tagnak mértéke szerint való munkássággal teljesíti a testnek nevekedését a maga fölépítésére szeretetben.", "ref": ["Róm 12,5", "Kol 2,19"]}, {"num": "Subtitle", "text_hu": "Intés új életben járásra"}, {"num": "17", "text_hu": "Ezt mondom annak okáért, és bizonyságot teszek az Úrban, hogy ti többé ne járjatok úgy, mint egyéb pogányok is járnak az ő elméjüknek hiábavalóságában,", "ref": ["Ef 2,3", "Róm 1,21", "1Pt 4,3", "2Pt 2,18"]}, {"num": "18", "text_hu": "kik értelmükben meghomályosodtak, elidegenültek az isteni élettől a tudatlanság miatt, mely az ő szívük keménysége miatt van bennük,", "ref": ["Róm 8,2"]}, {"num": "19", "text_hu": "kik erkölcsi érzés nélkül önmagukat a bujálkodásra adták, minden tisztátalanságnak nagy nyereséggel való cselekedésére.", "ref": ["Róm 1,24"]}, {"num": "20", "text_hu": "Ti pedig nem így tanultátok a Krisztust."}, {"num": "21", "text_hu": "Ha ugyan őt megértettétek, és őbenne megtaníttattatok úgy, amint az igazság a Jézusban:"}, {"num": "22", "text_hu": "hogy levetkezzétek ama régi élet szerint való ó embert, mely meg van romolva a csalárdság kívánságai miatt.", "ref": ["Ef 2,1-2", "Róm 6,6", "Róm 13,12.14", "Gal 3,27", "2Kor 11,3", "Zsid 3,13"]}, {"num": "23", "text_hu": "Megújuljatok pedig a ti elméteknek lelke szerint,", "ref": ["Róm 12,2", "Róm 7,23", "Gal 5,16-18"]}, {"num": "24", "text_hu": "és felöltözzétek amaz új embert, mely Isten szerint teremtetett igazságban és valóságos szentségben.", "ref": ["Kol 3,10", "1Móz 1,27"]}, {"num": "25", "text_hu": "Azért levetvén a hazugságot, szóljatok igazságot, ki-ki az ő felebarátjával, mert egymásnak tagjai vagyunk.", "ref": ["Ef 4,12-16", "Zak 8,16", "Róm 12,5"]}, {"num": "26", "text_hu": "Ám haragudjatok, de ne vétkezzetek: a nap le ne menjen a ti haragotokon!", "ref": ["Mt 5,22", "5Móz 24,13.15"]}, {"num": "27", "text_hu": "Se pedig az ördögnek ne adjatok helyet!", "ref": ["Ef 6,11-13", "1Pt 5,8.9", "Jak 4,7", "2Kor 2,10.11"]}, {"num": "28", "text_hu": "Aki oroz vala, többé ne orozzon, hanem inkább munkálkodjék, cselekedvén az ő kezeivel azt, ami jó, hogy legyen mit adnia a szűkölködőnek!", "ref": ["ApCsel 20,34"]}, {"num": "29", "text_hu": "Semmi rothadt beszéd a ti szátokból ki ne származzék, hanem csak amely hasznos a szükséges építésre, hogy áldásos legyen a hallgatóknak!", "ref": ["Mt 12,36.37", "Kol 3,16.17", "2Tim 2,14"]}, {"num": "30", "text_hu": "És meg ne szomorítsátok az Istennek ama Szentlelkét, aki által megpecsételtettetek a teljes váltságnak napjára.", "ref": ["Ef 1,13", "Róm 5,5", "Róm 8,16.23"]}, {"num": "31", "text_hu": "Minden mérgesség és fölgerjedés és harag és lárma és káromkodás kivettessék közületek minden gonoszsággal együtt!", "ref": ["Mt 15,19", "Kol 3,8.9"]}, {"num": "32", "text_hu": "Legyetek pedig egymáshoz jóságosak, irgalmasok, megengedvén egymásnak, miképpen az Isten is a Krisztusban megengedett néktek.", "ref": ["Kol 3,12.13", "Mt 6,12.14.15", "Mt 18,21-35", "2Kor 5,18.19"]}], "5": [{"title": "Intés szent életre"}, {"num": "1", "text_hu": "Legyetek annak okáért követői az Istennek, mint szeretett gyermekek!", "ref": ["Ef 4,32", "Jn 13,34", "Jn 15,13", "1Jn 3,1"]}, {"num": "2", "text_hu": "És járjatok szeretetben, miképpen a Krisztus is szeretett minket, és adta önmagát miérettünk ajándékul és áldozatul az Istennek, kedves jó illatul!", "ref": ["Róm 3,25", "Róm 5,8", "Gal 2,20", "Zsid 10,10.14", "Mt 20,28", "Mt 26,28", "1Móz 8,21"]}, {"num": "3", "text_hu": "Paráznaság pedig és akármely tisztátalanság vagy fösvénység ne is neveztessék tiközöttetek, amint szentekhez illik,", "ref": ["Kol 3,5.6", "1Kor 5,10"]}, {"num": "4", "text_hu": "sem undokság, vagy bolond beszéd, vagy trágárság, melyek nem illenek, hanem inkább hálaadás.", "ref": ["Ef 4,29", "Kol 2,7", "Kol 3,15.17", "1Thessz 5,18"]}, {"num": "5", "text_hu": "Mert azt jól tudjátok, hogy egy paráznának is, vagy tisztátalannak, vagy fösvénynek, ki bálványimádó, nincs öröksége a Krisztusnak és Istennek országában.", "ref": ["1Kor 6,9-10", "Kol 3,5", "Mt 6,24", "Fil 3,19"]}, {"num": "6", "text_hu": "Senki titeket meg ne csaljon üres beszédekkel, mert ezekért jő az Isten haragja a hitetlenség fiaira.", "ref": ["Kol 2,8", "Róm 2,5", "1Thessz 1,10"]}, {"num": "7", "text_hu": "Annak okáért ne legyetek részesei ezeknek,", "ref": ["Róm 11,22", "2Pt 3,17"]}, {"num": "8", "text_hu": "mert valátok régen sötétség, most pedig világosság az Úrban. Mint világosságnak fiai, úgy járjatok!", "ref": ["Ef 1,18", "1Thessz 5,5", "Lk 16,8", "Jn 12,36"]}, {"num": "9", "text_hu": "(Mert a világosságnak gyümölcse minden jóságban és igazságban és valóságban van.)", "ref": ["Gal 5,22", "Róm 6,13", "Fil 1,11.18", "Fil 4,8", "1Kor 5,8"]}, {"num": "10", "text_hu": "Meggondolván, mi legyen kedves az Úrnak.", "ref": ["Ef 4,20-24", "Róm 12,2", "Fil 1,27"]}, {"num": "11", "text_hu": "És ne legyen közösségetek a sötétségnek gyümölcstelen cselekedeteivel, hanem inkább meg is feddjétek azokat,", "ref": ["Ef 4,22", "Róm 13,12", "Róm 6,21", "Gal 6,8"]}, {"num": "12", "text_hu": "mert amelyeket azok titokban cselekszenek, éktelen dolog csak mondani is!", "ref": ["Ef 5,6"]}, {"num": "13", "text_hu": "Mindezek pedig megfeddetvén, a világosság által napvilágra jőnek. Mert minden, ami napvilágra jő, világosság.", "ref": ["Jn 3,19-21"]}, {"num": "14", "text_hu": "Annak okáért mondja: Serkenj föl, aki aluszol, és támadj fel a halálból, és felragyogott tenéked a Krisztus.", "ref": ["Ésa 60,1", "Ésa 59,10", "Róm 13,11", "Mt 8,22", "Lk 15,24.32"]}, {"num": "15", "text_hu": "Meglássátok annak okáért, hogy mi módon okkal járjatok, nem mint bolondok, hanem mint bölcsek.", "ref": ["Ef 5,8-10"]}, {"num": "16", "text_hu": "Áron is megvegyétek az alkalmatosságot, mert a napok gonoszok.", "ref": ["Kol 4,5", "Gal 6,10", "Fil 2,3.15.20"]}, {"num": "17", "text_hu": "Annak okáért ne legyetek esztelenek, hanem megértsétek, mi legyen az Úrnak akarata!", "ref": ["Kol 1,9", "ApCsel 21,14", "1Kor 4,19"]}, {"num": "18", "text_hu": "És meg ne részegedjetek bortól, miben kicsapongás van, hanem teljesedjetek be Szentlélekkel,", "ref": ["Péld 23,20", "Lk 21,34"]}, {"num": "19", "text_hu": "beszélgetvén egymás között zsoltárokban és dicséretekben és lelki énekekben, énekelvén és dicséretet mondván szívetekben az Úrnak,", "ref": ["Kol 3,16"]}, {"num": "20", "text_hu": "hálákat adván mindenkor mindenekért a mi Urunk Jézus Krisztusnak nevében az Istennek és Atyának.", "ref": ["Kol 3,17"]}, {"num": "21", "text_hu": "Engedelmesek legyetek egymásnak Isten félelmében!", "ref": ["1Pt 5,5", "2Kor 5,11", "1Kor 10,22"]}, {"num": "Subtitle", "text_hu": "Házastársak kötelességei"}, {"num": "22", "text_hu": "Ti, asszonyok, a ti saját férjeteknek engedelmesek legyetek, mint az Úrnak!", "ref": ["Ef 6,6.7", "1Pt 3,1", "1Móz 3,16"]}, {"num": "23", "text_hu": "Mert a férj feje a feleségének, mint a Krisztus is feje az egyháznak, és ugyanő megtartója a testnek."}, {"num": "24", "text_hu": "De miképpen az egyház engedelmes a Krisztusnak, azonképpen az asszonyok is engedelmesek legyenek férjüknek mindenben."}, {"num": "25", "text_hu": "Ti, férfiak, szeressétek a ti feleségeteket, miképpen a Krisztus is szerette az egyházat, és önmagát adta azért,", "ref": ["Kol 3,19", "Gal 2,20", "Róm 4,25"]}, {"num": "26", "text_hu": "hogy azt megszentelje, megtisztítván a víznek fürdőjével az ige által,", "ref": ["Ef 6,17", "2Kor 3,18", "Róm 8,9.10", "1Kor 6,11", "Tit 3,5-7", "Jn 17,17"]}, {"num": "27", "text_hu": "hogy majd önmaga elébe állítsa dicsőségben az egyházat, úgyhogy azon ne legyen szeplő, vagy sömörgözés,* vagy valami afféle, hanem hogy legyen szent és feddhetetlen.", "ref": ["2Kor 11,2", "Mt 25,1-13", "Jel 19,7-9", "Jel 21,2", "Jn 3,29", "Énekek 4,7"]}, {"num": "28", "text_hu": "Úgy kell a férfiaknak szeretni az ő feleségüket, mint az ő tulajdon testüket. Aki szereti az ő feleségét, önmagát szereti.", "ref": ["1Kor 11,3"]}, {"num": "29", "text_hu": "Mert soha senki az ő tulajdon testét nem gyűlölte, hanem táplálgatja és ápolgatja azt, miképpen az Úr is az egyházat,"}, {"num": "30", "text_hu": "mert az ő testének tagjai vagyunk, az ő testéből és az ő csontjaiból valók.", "ref": ["1Móz 2,22.23", "2Kor 5,17", "Gal 6,15", "2Pt 1,4", "Róm 12,5", "1Kor 6,15"]}, {"num": "31", "text_hu": "Annak okáért elhagyja az ember atyját és anyját, és ragaszkodik az ő feleségéhez, és lesznek ketten egy testté.", "ref": ["1Móz 2,24", "2Kor 11,2"]}, {"num": "32", "text_hu": "Felette nagy titok ez, de én a Krisztusról és az egyházról szólok."}, {"num": "33", "text_hu": "Hanem azért ti is egyen-egyen, ki-ki az ő feleségét úgy szeresse, mint önmagát, az asszony pedig meglássa, hogy félje a férjét!"}], "6": [{"title": "Keresztyén házirend"}, {"num": "1", "text_hu": "Ti, gyermekek, szót fogadjatok a ti szüleiteknek az Úrban, mert ez az igaz.", "ref": ["Kol 3,20"]}, {"num": "2", "text_hu": "Tiszteljed a te atyádat és a te anyádat (ami az első parancsolat ígérettel),", "ref": ["2Móz 20,12", "5Móz 5,16"]}, {"num": "3", "text_hu": "hogy jól legyen néked dolgod, és hosszú életű légy e földön!", "ref": ["5Móz 4,40"]}, {"num": "4", "text_hu": "Ti is, atyák, ne ingereljétek gyermekeiteket, hanem neveljétek azokat az Úr tanítása és intése szerint!", "ref": ["Kol 3,21", "5Móz 6,1-25", "Péld 30,11.17"]}, {"num": "5", "text_hu": "Ti, szolgák, engedelmesek legyetek a ti test szerint való uraitoknak félelemmel és rettegéssel, szíveteknek egyenességében, mint a Krisztusnak!", "ref": ["Ef 5,22", "Kol 3,22", "Gal 3,28", "1Kor 7,21.22", "Fil 2,12", "1Kor 2,3"]}, {"num": "6", "text_hu": "Nem a szemnek szolgálván, mint akik embereknek akarnak tetszeni, hanem mint Krisztus szolgái, cselekedvén az Istennek akaratát lélekből.", "ref": ["Gal 1,10"]}, {"num": "7", "text_hu": "Jó akarattal, mint akik az Úrnak szolgálnak és nem embereknek,"}, {"num": "8", "text_hu": "tudván, hogy ki-ki ami jót cselekszik, azt veendi az Úrtól, akár szolga legyen, akár szabados.", "ref": ["Mt 25,31-46", "2Kor 5,10"]}, {"num": "9", "text_hu": "Ti is, urak, ugyanazt cselekedjétek ővelük, elhagyván a fenyegetést, tudván, hogy a ti Uratok is mennyben van, és személyválogatás nincsen őnála!", "ref": ["Kol 4,1", "5Móz 10,17"]}, {"num": "10", "text_hu": "Végezetre, atyámfiai, legyetek erősek az Úrban és az ő hatalmas erejében!", "ref": ["Ef 1,19", "Fil 4,13", "2Kor 12,9"]}, {"num": "Subtitle", "text_hu": "A lelki fegyverzet"}, {"num": "11", "text_hu": "Öltözzétek föl az Isten minden fegyverét, hogy megállhassatok az ördögnek minden ravaszságával szemben!", "ref": ["2Kor 10,4", "Róm 6,13.23"]}, {"num": "12", "text_hu": "Mert nem vér és test ellen van nékünk tusakodásunk, hanem a fejedelemségek ellen, a hatalmasságok ellen, ez élet sötétségének világbírói ellen, a gonoszság lelkei ellen, melyek a magasságban vannak.", "ref": ["Ef 2,2", "2Kor 4,4", "Jn 14,30", "Jn 12,31"]}, {"num": "13", "text_hu": "Annak okáért vegyétek föl az Istennek minden fegyverét, hogy ellenállhassatok ama gonosz napon, és mindeneket elvégezvén megállhassatok!"}, {"num": "14", "text_hu": "Álljatok hát elő, körülövezvén derekatokat igazlelkűséggel, és felöltözvén az igazságnak mellvasába,", "ref": ["Ésa 11,5", "Lk 12,35", "Róm 6,13.14"]}, {"num": "15", "text_hu": "és felsaruzván lábaitokat a békesség evangéliumának készségével!", "ref": ["Ésa 9,6-7", "Róm 5,1"]}, {"num": "16", "text_hu": "Mindezekhez fölvevén a hitnek pajzsát, amellyel ama gonosznak minden tüzes nyilát megolthatjátok.", "ref": ["Ef 2,8", "Ef 3,12", "1Pt 5,8.9", "Róm 8,38.39", "Róm 16,20", "2Thessz 3,3", "Mt 5,37", "Mt 6,13", "Zsolt 7,14"]}, {"num": "17", "text_hu": "Az üdvösség sisakját is fölvegyétek, és a Léleknek kardját, amely az Isten beszéde!", "ref": ["Ésa 59,17", "1Thessz 5,9", "Róm 8,28-30", "Róm 1,16"]}, {"num": "18", "text_hu": "Minden imádsággal és könyörgéssel imádkozván minden időben a Lélek által, és ugyanezen dologban vigyázván minden állhatatossággal és könyörgéssel minden szentekért,", "ref": ["Kol 4,2", "Lk 21,36", "1Thessz 5,17", "1Thessz 2,13", "Róm 1,9"]}, {"num": "19", "text_hu": "énérettem is, hogy adassék nékem szó számnak megnyitásakor, hogy bátorsággal ismertessem meg az evangélium titkát,", "ref": ["Róm 15,30", "Kol 4,3", "Lk 21,15", "ApCsel 28,30.31"]}, {"num": "20", "text_hu": "amelyért követséget viselek láncok között, hogy bátran szóljak arról, amiképpen kell szólanom.", "ref": ["ApCsel 9,15", "ApCsel 22,15", "Róm 1,14", "Róm 11,13"]}, {"num": "Subtitle", "text_hu": "Befejezés"}, {"num": "21", "text_hu": "Hogy pedig ti is megtudjátok dolgaimat, hogy mit cselekszem, mindent megismertet veletek Tikhikus, a szeretett atyafi és hív szolga az Úrban,", "ref": ["ApCsel 20,4", "Kol 4,7", "2Tim 4,12"]}, {"num": "22", "text_hu": "kit éppen azért küldöttem hozzátok, hogy megismerjétek a mi dolgainkat, és megvigasztalja a ti szíveteket.", "ref": ["Ef 3,13", "Kol 4,10-14", "Fil 2,19.23.24"]}, {"num": "23", "text_hu": "Békesség az atyafiaknak és szeretet hittel egyben az Atya Istentől és az Úr Jézus Krisztustól!", "ref": ["Gal 5,6", "1Kor 13", "Róm 1,7"]}, {"num": "24", "text_hu": "A kegyelem legyen mindazokkal, akik szeretik a mi Urunk Jézus Krisztust romlatlanságban! Ámen.", "ref": ["Kol 4,18", "1Tim 6,21"]}]}