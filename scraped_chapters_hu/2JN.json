{"1": [{"num": "Title", "text_hu": "A hívő asszony és gyermekei"}, {"num": "1", "text_hu": "A presbiter a kiválasztott asszonynak és az ő gyermekeinek, akiket én igazán szeretek, és nemcsak én, hanem mindenki, aki megismerte az igazságot."}, {"num": "2", "text_hu": "Az igazságért, amely megmarad bennünk, és velünk lesz mindörökké."}, {"num": "3", "text_hu": "Kegyelem, irgalom, békesség legyen veletek az Atya Istentől és az Úr Jézus Krisztustól, az Atyának Fiától igazsággal és szeretettel!"}, {"num": "Subtitle", "text_hu": "Intés az igazságban való megmaradásra"}, {"num": "4", "text_hu": "Felettébb örültem, hogy olyanokat találtam gyermekeid között, akik igazságban járnak, amint parancsolatot vettünk az Atyától.", "ref": ["3Jn 1,3"]}, {"num": "5", "text_hu": "És most kérlek téged, Asszonyom, nem mintha új parancsolatot írnék néked, hanem amelyet kezdettől fogva vettünk, hogy szeressük egymást.", "ref": ["1Jn 2,7", "1Jn 3,11.23", "1Jn 4,21"]}, {"num": "6", "text_hu": "És ez a szeretet, hogy járjunk az ő parancsolatai szerint. Ez a parancsolat, amint kezdettől fogva hallottátok, hogy abban járjatok.", "ref": ["1Jn 5,3"]}, {"num": "7", "text_hu": "Mert sok hitető jött e világra, akik nem vallják a Jézust testben megjelent Krisztusnak. Ez a hitető és az antikrisztus.", "ref": ["1Jn 2,22", "1Jn 4,3", "1Jn 2,18.22"]}, {"num": "8", "text_hu": "Vigyázzatok magatokra, hogy el ne veszítsük, amit munkáltunk, hanem teljes jutalmat nyerjünk!"}, {"num": "9", "text_hu": "Aki félrelép, és nem marad meg a Krisztus tudománya mellett, annak egynek sincs Istene. Aki megmarad a Krisztus tudománya mellett, mind az Atya, mind a Fiú az övé."}, {"num": "10", "text_hu": "Ha valaki elmegy hozzátok, és nem ezt a tudományt viszi, ne fogadjátok azt be házatokba, és azt ne köszöntsétek,", "ref": ["Róm 16,17", "2Thessz 3,6", "Tit 3,10"]}, {"num": "11", "text_hu": "mert aki köszönti azt, részes annak gonosz cselekedeteiben."}, {"num": "12", "text_hu": "Sok írnivalóm volna néktek, de nem akartam papirossal és tintával, hanem reménylem, hogy elmegyek hozzátok, és szemtől szemben beszélhetünk, hogy örömünk teljes legyen.", "ref": ["3Jn 1,13.14", "1Jn 1,4"]}, {"num": "13", "text_hu": "Köszöntenek téged a te kiválasztott nőtestvérednek gyermekei. Ámen."}]}